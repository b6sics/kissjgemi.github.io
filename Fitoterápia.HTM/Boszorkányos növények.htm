
<!-- saved from url=(0039)http://mammy.uw.hu/txt/bosz/bosznov.htm -->
<HTML><HEAD><META http-equiv="Content-Type" content="text/html; charset=windows-1250"><SCRIPT src="http://stat.dyna.ultraweb.hu/pgstat.js?server=3&username=mammy" type="text/javascript"></SCRIPT>

<TITLE>Boszorkányos növények</TITLE>
<STYLE type="text/css">
<!--
.style1 {color: #006666}
body,td,th {
	font-family: Georgia, Times New Roman, Times, serif;
}
body {
	margin-left: 50px;
	margin-top: 20px;
	margin-right: 50px;
}
h1,h2,h3,h4,h5,h6 {
	font-family: Georgia, Times New Roman, Times, serif;
	font-style: italic;
}
h1 {
	color: #006666;
}
h3 {
	color: #006666;
}
h2 {
	color: #006666;
}
-->
</STYLE>
</HEAD><BODY background="./Boszorkányos növények_files/back.gif" link="blue" vlink="purple" style="tab-interval:35.4pt" lang="HU">
<H1 class="style1">Boszorkányos növények</H1>
<P><IMG src="./Boszorkányos növények_files/vonal.gif" alt="vonal" width="492" height="19"></P>
<P align="justify" style="margin-bottom: 6.0pt">A háztartásokban leggyakrabban elõforduló növény - a burgonya 
  - a legmérgezõbb növények egyike. A csucsorfélékhez tartozik - akárcsak az 
  az öt híres (még inkább hírhedt!) növény, amelyet most bemutatok nektek.<BR>
  A leírások nem csak a növényt, hanem azok klasszikus és mai felhasználását 
  is tartalmazza. A régi recepteket olvasva láthatjátok: a boszorkány konyhájában 
  nem volt épp egyszerû a fõzõcske...!<BR>
  Fontos azonban megjegyezni, hogy ezek kivétel nélkül erõs hatású alkaloidokat 
  tartalmazó növények, ezért nem célszerû otthon kísérletezni vele!!!</P>
<UL><LI><H4 align="justify"><A href="http://mammy.uw.hu/txt/bosz/bosznov.htm#bol">Bolondító beléndek (Hyoscyamus niger L.)</A> </H4>
  </LI>
  <LI>
    <H4 align="justify"><A href="http://mammy.uw.hu/txt/bosz/bosznov.htm#csa">Csattanó maszlag (Datura stramonium L.)</A></H4>
  </LI>
  <LI>
    <H4 align="justify"><A href="http://mammy.uw.hu/txt/bosz/bosznov.htm#ebs">Ebszõlõ csucsor (Solanum dulcamara L.)</A></H4>
  </LI>
  <LI>
    <H4 align="justify"><A href="http://mammy.uw.hu/txt/bosz/bosznov.htm#man">Mandragóra (Mandragora officinarum L.)</A></H4>
  </LI>
  <LI>
    <H4 align="justify"><A href="http://mammy.uw.hu/txt/bosz/bosznov.htm#nad">Nadragulya (Atropa belladonna L.)</A></H4>
  </LI>
</UL>
<HR align="JUSTIFY">
<H2 align="justify"><A name="bol">Bolondító beléndek</A></H2>
<H3 align="justify">Hyoscyamus niger L.</H3>
<P align="justify">Egy és kétéves változata is ismert. Gyökere karószerû, kívül sárgásbarna, 
  belül fehéres. Szára 50-100 cm magasra nõ, elágazó. A kétéves változat tõlevélrózsát 
  is fejleszt, a tõlevelek kerekdedek vagy tojásdadok, 15-20 cm hosszúak. Szélük 
  mélyen fogazott, gyakran inkább karéjos. A szárlevelek hosszúkásak, nyélbe 
  keskenyedõk, szintén mélyen fogazottak, mirigyesen szõrösek. A virágok 23 
  cm hosszúak, forrt szirmúak, színük sárga ibolyás-barnás erezettel, a lepeltorok 
  sötét színû. A virágok a hajtásvégeken forgós virágzatot alkotnak. Termése 
  tojásdad, 12 cm hosszú, kupakkal nyíló tok, apró, kerekded, barna magvakkal. 
  Júniustól szeptemberig virágzik. <BR>
      <BR>
  Elterjedés, élõhely: A beléndek tipikus gyomnövény, kedveli a szerves 
  anyagban gazdag, humuszos, félárnyékos helyeket, legelõket, vízpartokat. Európában, 
  Ázsiában, Észak-Amerikában, Észak-Afrikában és Ausztráliában egyaránt megtalálható, 
  tágtûrésû növény. <BR>
      <BR>
  Felhasznált részek: Elsõsorban a virágzó hajtást (Hyoscyami herba), 
  külön a leveleket (Hyoscyami folium), a gyökeret (Hyoscyami radix) és a magokat 
  (Hyoscyami semen) használják fel. Szárítása tartósítással történhet, a külsõleges 
  felhasználásra szánt kenõcsöket és olajokat célszerû a friss növénybõl készíteni. </P>
<H4 align="justify">Klasszikus receptek</H4>
<P align="justify">Dioszkoridész szerint "A magok megiva jók köhögés ellen, a fejbõl 
  lefolyó nedvekre, a szemek folyására, és fájdalmára, a méh túlzott folyásaira 
  és minden vérzésre, ha egy fél skrupulusnyi magot mákmaggal mézvízben isznak." <BR>
  Plinius több receptet is közöl a beléndekkel kapcsolatban: "...a beléndek 
  nedve még vérköpés esetén is jó; az elégetett beléndek füstje is segít a köhögéstõl 
  szenvedõknek..." <BR>
  ".. az örménygyökér mazsolával, a beléndek nedve vagy magja liszttel, 
  gamandorecetbe áztatva jót tesz a köszvényes betegeknek..." <BR>
  "...a mellekre a beléndek magját borba teszik, azonban a méh bajaira 
  borogatásként alkalmazzák..." <BR>
  "A beléndek hideg, gyenge, és erõk nélkül való" írta Szent Hildegárd, 
  megemlítve azt is, hogy mérgezõ növényrõl van szó, mindazonáltal bizonyos 
  külsõleges felhasználási lehetõségeket megemlít. Így elmondja, hogy a beléndek 
  nedve a férgesség (a bõr élõsködõi) ellen használható, a fekélyes helyet bedörzsölve, 
  a magokból préselt olaj pedig segít, ha "valakinek a tagjaiban túl nagy 
  forróság kelt", ahhoz pedig, hogy a részeg ember magához térjen, a homlokát, 
  a halántékát és a nyakát kell hideg vízbe áztatott beléndekkel megnedvesíteni. <BR>
  Hieronymus Bock szerint "A beléndekfüvek, virágaik és magjaik, 
  hideg természetûek, ritkán használatosak a testben, mert így használva nemcsak 
  az embereknek, de a jószágnak is károsak. Ezt a vizek halainál is meg lehet 
  tapasztalni, amikor a csavargók halakat a magjaival etetik, és ettõl bolonddá 
  válnak, felugrálnak és végül hasukkal felfelé fordulnak, hogy õrületükben 
  kézzel is meg lehet õket fogni. A kertek tyúkjai összeesnek, ha a beléndek 
  füstjét szagolják. Ilyen kunsztokat a cigányok és társaik mûvelnek. Dioszkoridész 
  azt írja, hogy a fekete beléndek õrjöngõvé és álmossá tesz, emiatt nem használható 
  egykönnyen. Viszont a fehér enyhébb, ezért a medicinában használatos. Galénosz 
  meg is határozza, és azt írja, hogy a fehér nedve a harmadik fokon hideg. 
  Dodonaeus a beléndeket a negyedik fokon hidegnek tartja, ami a feketére értendõ. 
  A gyógyszertárakban a gyökerét, leveleit és magvait használják. A magot sok 
  kábító és narkotizáló szerhez adják. Olaj is készül a beléndekbõl, egyedül 
  a magvakból kipréselve vagy a magvakból és levelekbõl kifõzve. Nagyon hideg 
  természetû, altat és csillapítja a forró fejfájást. Ugyanilyen ereje van a 
  víznek is, amit a levelekbõl égetnek. Matthiolus azt mondja, látott olyan 
  ifjakat, akik ettek belõle, és olyan õrültek és eszetlenek lettek, mintha 
  megszállottak volnának, mert a beléndek az ópium és Meconium természetét és 
  minõségét hordja magában. <BR>
  Dioszkoridész azt írja, hogy a fehér beléndekmagvak nagyon hasznosak, 
  borral bevéve csípõs hurutokra, amelyekbõl fájdalmas köhögés támad, hasonló 
  hatásúak a mák magvai is. Egy bevált módszer vérköpésre, az igen tisztelt 
  Helidaeustól: végy harmadfél latnyi beléndekmagot és mákmagot, ... vörös korallt, 
  és annyi jó öreg rózsacukrot, amennyi elég a nyelethez. Ebbõl égy másfél latnyit 
  reggelente és esténként. Mercurialis egy italt ad meg erre, amely 2 lat mirtuszszirupból 
  és 6 lat porcsinfû vagy madárkeserûfû vizébõl készül. <BR>
  A beléndek virágai és magvai altatnak, csillapítják a fájdalmat, de túl sokat 
  használva bolonddá tesznek. A fû kipréselt nedvével megnedvesített kendõ a 
  forró fájó szemeke téve oldja a forróságot és csillapítja a folyást és fájdalmat. 
  A magok nedve vagy olaja a fülekbe téve eltünteti a szúrást és a fájdalmat. 
  A levelek zölden minden kelésre rátéve legyõzik a fájdalmat és lenyomják a 
  keléseket minden helyen. A beléndek levelei liszttel széttörve csillapítják 
  és elûzik a végtagok fájdalmát és a köszvényt, ha ráteszik. Hasonló hatással 
  bír a magvakból készített olaj is. A beléndekbõl készült lábvíz vagy gõz elaltat. 
  Az olaj ecettel keverve és a homlokra meg a halántékra kenve hasonló hatású. 
  Csillapítja a kemény megdagadt mellek és ágyék fájdalmát is. A levelek széttörve 
  és feltéve csillapítják az asszonyok túlzott vérzését. Az égetett víz hasonló 
  hatással bír. Summázva, a zöld beléndeklevelek, a magok és az égetett víz 
  csak külsõleg használatos fájdalomcsillapításra és az álom meghozására. A 
  beléndek gyökere ecetben fõzve jó fogfájásra, ha melegen mossák vele." </P>
<H4 align="justify">Modern felhasználások</H4>
<P align="justify">Monográfiák, gyógyszerkönyvek: A levéldrogról pozitív Emonográfia készült, 
  szerepel a Magyar (Ph.Hg. VII.), a Német (DAB 9), a Svájci (Ph.Helv. VII.), 
  az Európai (Ph. Eur.), az Angol (BP. 88.), az Orosz (Gosz. Farm. X.) és az 
  Osztrák (ÖAB) Gyógyszerkönyvben is. <BR>
  Hatóanyagok: A levél 0,050,07%ban, a gyökér kb. 0,1%ban, míg a mag 
  0,050,1%ban tropánvázas alkaloidokat (hioszciamin, atropin, szkopolamin) tartalmaz. <BR>
  Hatások, mérgezési tünetek: A nadragulyához hasonló, veszedelmes méreg, 
  belsõleg önmagában nem, csak keverékekben vagy méginkább készítmények formájában 
  használható! A monográfia emésztõszervi görcsök kezelésére ajánlja, emellett 
  nyugtató és fájdalomcsillapító hatással is bír. Hajdan asztmás rohamok, görcsös 
  köhögés, hisztéria, álmatlanság és mindenféle nagy fájdalommal járó betegségek 
  esetén használták. Külsõleg fájdalomcsillapítóként, görcsoldóként és gyulladáscsökkentõként 
  jól használható. <BR>
  Mérgezési tünetei: általános nyugtalanság és izgalom, szédülés, hányás, 
  hallucinációk, mozgászavarok, gyors és mély légzés, erõs szívdobogás, növekvõ 
  pulzus és vérnyomás, magas testhõmérséklet. Minden része, így a magjai is, 
  mérgezõ! Elsõsegélyként azonnali hánytatás és kórházba szállítás ajánlott! </P>
<HR align="JUSTIFY">
<H2 align="justify"><A name="csa">Csattanó maszlag</A></H2>
<H3 align="justify">Datura stramonium L.</H3>
<P align="justify">A maszlag egynyári növény, szára 50-90 cm magasságú. A levelek kihegyesedõ 
  tojásdadok, szélük egyenlõtlenül öblösen fogazott. Az alsó levelek arasznyi 
  hosszúak és 10-15 cm szélesek is lehetnek. A forrt szirmú, csöves, trombitaszerûen 
  kiszélesedõ virágok színe fehér vagy lilás, a levelek tövében egyesével állnak. 
  A csésze szintén forrt, 45 cm hosszú, a párta hossza 78 cm is lehet. Júniustól 
  októberig virágzik. Termése (ez is erõsen mérgezõ!) 5 cm hosszú, tojásdad, 
  négy kopáccsal nyíló tok, kívül merev, szúrós tüskékkel borítva, belsejében 
  rekeszekkel és feketés, lapított magvakkal. <BR>
  Dél-amerikai eredetû, helyenként alkaloid tartalmáért termesztett faj a métel- 
  vagy egyiptomi maszlag (D. metel L.). <BR>
  Szintén amerikai eredetû, fás szárú, kevéssé fagytûrõ dísznövények az angyaltrombiták 
  (Brugmansia spp.). Hatalmas tölcséres virágaik különbözõ színûek lehetnek, 
  hatóanyagaikban és hatásukban lényegében megegyeznek a maszlaggal. <BR>
  Elterjedés, élõhely: Manapság Dél és Közép-Európában már teljesen meghonosodott, 
  eredetileg Közép-Amerikából származó növény. Üdébb gyomtárulásokban, alföldi 
  parlagokon, szõlõkben, utak mentén sokfelé elõfordul, helyenként tömeges. <BR>
  Felhasznált részek: Magjait és leveleit (Stramonii semen, folium) használják, 
  szigorúan csak külsõleg! </P>
<H4 align="justify">Klasszikus receptek</H4>
<P align="justify">Hieronymus Bock tõle meglepõ óvatossággal viseltetik a maszlaggal szemben: 
  "Erejét nem akarom kipróbálni és írni sem akarok róla. Ha valaki e terméseket 
  megeszi, az igyon rá nyomban meleg vajat, tartsa kezét és lábát meleg vízben 
  és hányassa meg magát... Hívják Solanum mortalenak is, mivel méreg... Narkotikum, 
  és a negyedik fokon hideg."</P>
<H4 align="justify">Modern felhasználások</H4>
<P align="justify">Monográfiák, gyógyszerkönyvek: A levéldrog szerepel a legtöbb gyógyszerkönyvben, 
  köztük a magyarban (Ph.Hg. VII.) is. <BR>
  Hatóanyagok: 0,030,5% tropánvázas alkaloidot (hioszciamin, atropin, kevés 
  szkopolamin) tartalmaz, alkaloidban leggazdagabb részei a magvak. <BR>
  Hatások, mérgezési tünetek: A gyógyszeriparban görcsoldóként, asztma 
  elleni készítmények alapanyagaként használják. Külsõleg fájdalomcsillapítóként 
  és gyulladáscsökkentõként használható, hûtõ hatású kenõcsöt lehet készíteni 
  belõle. <BR>
  Erõsen mérgezõ, elsõsegélyként azonnali hánytatás és fõként a mielõbbi kórházba 
  juttatás ajánlható. Mérgezési tünetei lényegében megegyeznek a közeli rokon 
  nadragulyánál leírtakkal. Házilagosan belsõleg nem használható! </P>
<HR align="JUSTIFY">
<H2 align="justify"><A name="ebs">Ebszõlõ csucsor</A></H2>
<H3 align="justify">Solanum dulcamara L.</H3>
<P align="justify"> Az ebszõlõ csucsor évelõ növény, fásodó gyökerekkel. Szára elágazó, elfekvõ 
  vagy felkúszó, alul kissé fásodó. Levelei szórt állásúak, lándzsa alakúak 
  vagy megnyúlt tojásdadok, kihegyesedõ csúccsal. A levelek válla sokszor két 
  oldalkaréjra tagolt. A virágok ötszirmúak, a szirmok lilásak, visszahajlók, 
  az aranysárga porzók szorosan körülfogják a bibét. A virágok 10-20-asával 
  összetett, többé-kevésbé lecsüngõ bugás virágzatot alkotnak. Júniustól augusztusig 
  virágzik, termései borsónyi piros bogyók. <BR>
  Felálló szárú, fehér virágú és feketés bogyójú növény a fekete csucsor (Solanum 
  nigrum L.). Gyomtársulásokban gyakori. <BR>
  Elterjedés, élõhely: Európában, Észak-Afrikában és Ázsia legnagyobb 
  részén megtalálható növény. Kedveli a nedvesebb talajviszonyokat, ennek megfelelõen 
  elsõsorban ártereken, mocsarakban, nyirkos erdõkben és gyomtársulásokban fordul 
  elõ. Az egész országban gyakori. <BR>
  Felhasznált részek: Virágzás elõtt gyûjtik a fiatal hajtásokat (Dulcamarae 
  stipes).</P>
<H4 align="justify">Klasszikus receptek</H4>
<P align="justify">Dioszkoridész szerint "A csucsor veszélytelen az ételben és hûtõ 
  erõvel bír. Ezért levelei tiszta árpaliszttel tapaszként használva jók orbáncra 
  és tovakúszó fekélyekre. A levelek széttörve és magukban feltéve gyógyítják 
  a szemsarok keléseit és fisztuláit. Ugyanilyen módon feltéve jók a fõ fájdalmára 
  és a gyomor gyulladásaira. A levelek széttörve, sóval keverve és feltéve elûzik 
  a fülek mögötti keléseket. Nedve ólomfehérrel, rózsaolajjal és ólomoxiddal 
  keverve elûzi az orbáncot, a tovakúszó keléseket, kenyérrel keverve gyógyítja 
  a szemek fekélyeit és fisztuláit, rózsaolajjal keverve s ezzel benedvesítve 
  gyógyítja a gyerekek fejének gyulladását. A nedve jó víz és tojásfehérje helyett 
  a szem gyógyszereibe, amelyeket a szemek forró, csípõs folyására készítenek. 
  A fülekbe is cseppentik a fájdalom ellen, tépéssel a hüvelybe teszik mértéktelen 
  asszonyi vérzésre. A nedve nyers tyúkszarral jól elkeverve, lenszövetbe tekerve 
  gyógyítja a nagy szemsarok fekélyét vagy fisztuláját." <BR>
  Szent Hildegárd szerint a fekete csucsor meleg és száraz növény, amirõl 
  nem írja ugyan, hogy mérgezõ, azonban csak külsõleg használja. Vízbe megfõzve 
  borogatásként a szív fájdalmai ellen a mellkasra, fogfájás esetén az állkapocsra, 
  a lábak megdagadásakor a duzzanatokra kell tenni. <BR>
  Hieronymus Bock inkább külsõleg ajánlja: "A közönséges csucsor 
  ... hideg természetû, ritkán szabad belsõleg használni. Galénosz azt mondja, 
  a csucsor nemcsak hût, de össze is húz. És azt is mondja, hogy a második fokon 
  hideg... A csucsoroknak nagyobbrészt a levelét használják. Az officinában 
  égetett vizüket veszik, ami nagyon hasznos, ha hûteni akar az ember. <BR>
  A csucsor hideg természete okán nem használatos a testben, ezt gyakran lehet 
  a disznókon látni, melyek, ha esznek belõle, elpusztulnak. De égetett vize, 
  ha két vagy három éves, forró lázakra károk nélkül adható, mint a tavirózsavíz, 
  egyik a másik helyett használható. <BR>
  Sok növény között alig van még egy, mely ennyire visszaûz, csillapítja a fájdalmat 
  és oldja a forróságot, ezért a fej, a szemek, a fülek, az orbánc, a gyomor, 
  a begyulladt mellek, a máj, a vesék, a hólyag és a nemi részek minden forró 
  fájdalmára tehetõ a kipréselt nedv és a fûbõl égetett víz, vagy a belõle készült 
  más kenõcsök, ahogyan minden seborvos jónak látja. Egy nagyszerû hûtõ kenõcs 
  forró égetõ sebekre, és lábtörésre, ugyanígy viszketõ és maró kiütésekre: 
  végy csucsor és útifûnedvet, mindkettõbõl 6 latnyit, gránátalma nedvét, rózsa 
  vagy éretlen olíva olaját 4 lattal, ..., ólomfehéret, meszet, keverd jól össze, 
  öntsd rá a nedveket és olajakat, keverd jól össze ólommozsárban s végül adj 
  hozzá 3/8 latnyi kámfort... A következõ kenõcs jó minden gyulladt bajra, hamar 
  és könnyen elkészíthetõ: végy csucsornedvet, keverd sokáig egy ólommozsárban 
  ólomdöngölõvel, míg sûrû és ólomszínû lesz. E nedvet ecettel és egy tojásfehérjével 
  is lehet keverni. Forró fõfájásra csucsor, rózsa, útifû, vasfû és salátavizet 
  vesznek, bodzaecetet és kevés kámfort kevernek hozzá."</P>
<H4 align="justify">Modern felhasználások</H4>
<P align="justify">Monográfiák, gyógyszerkönyvek: Az ebszõlõ csucsorról pozitív Emonográfia 
  készült. <BR>
  Hatóanyagok: Erõs hatású növény, szteroid-alkaloidokat, szteroid-szaponinokat, 
  glikozidokat és cseranyagokat tartalmaz. <BR>
  Hatások, mérgezési tünetek: A monográfia krónikus ekcémás panaszok 
  kiegészítõ kezelésére ajánlja, a népi gyógyászatban bõrbetegségek, kiütések, 
  kelések, mirigyduzzanatok kezelésére használatos. Ajánlják húgyúti panaszok, 
  vizelési és vizelettartási problémák, valamint reumatikus és idegfájdalmak 
  kezelésére is. A mai szemlélet szerint belsõleges házilagos kezelésre, öngyógyításra 
  nem alkalmas! Nagyobb mennyiségben rosszullétet, hányást, hasmenést okozhat! 
  A bogyók fõképpen éretlenül erõsen mérgezõk!</P>
<HR align="JUSTIFY">
<H2 align="justify"><A name="man">Mandragóra</A></H2>
<H3 align="justify">Mandragora officinarum L.</H3>
<P align="justify">A mandragóra évelõ növény, vaskos, répaszerû, sokszor kettéágazó gyökérrel. 
  Levelei tõlevélrózsát alkotnak, lándzsásak, csúcsuk hegyes, szélük hullámos 
  vagy durván csipkézett. Zöldessárga, harang alakú virágai hosszú kocsányokon 
  magányosan ülnek. <BR>
  Hasonló felépítésû, de lilás vagy rózsaszínes virágú faj a M. autumnalis L. 
  Termésük kicsit ovális 3 cm hosszú, éretten sárgás bogyó. Az elõzõnél elterjedtebb, 
  a Földközi-tenger mellékén mindenütt megtalálható növény. <BR>
  Elterjedés, élõhely: Az orvosi mandragóra Észak-Olaszország és Nyugat-Jugoszlávia 
  bennszülött növénye, száraz, meleg területeken található meg. <BR>
  Felhasznált részek: Régebben minden részét használták, elsõsorban vaskos 
  gyökereit.</P>
<H4 align="justify">Klasszikus receptek</H4>
<P align="justify">Dioszkoridész sokféle receptet leír: "Egyesek borban fõzik a gyökeret, 
  míg harmadrésze eltûnik, leszûrik a fõzetet és megtisztítják, ebbõl adnak 
  inni harmadfél latnyit, állandó ébrenlétre és nagy fájdalomra és ha valamit 
  ki kell vágni vagy égetni az emberbõl. 1 skrupulusnyi nedv mézvízzel megiva 
  kihajtja az epét és a flegmatikus nedvességeket a hányáson át, mint a zászpa, 
  de aki sokat vesz be, azt megöli. A szem gyógyszerei közé is keverik e nedvet 
  és a fájdalomcsillapításra valók közé. Ugyanígy az asszonyok lágyító tamponjaiba 
  is. A nedvbõl fél skrupulus a hüvelybe téve kihúzza a vérzést és a magzatot. 
  A fenékbe téve álmot hoz. Azt mondják, ha e gyökeret 6 órán át elefántlábbal 
  fõzik, meglágyítja és könnyen feldolgozhatóvá teszi azt, és így olyan formát 
  adnak neki, amilyet akarnak. A friss levelek árpaliszttel feltéve jók a szemek 
  forróságára és forró dagadására és kelésekre, elûznek minden keménységet, 
  csomót, dagadást és fekélyt, jó golyvára és fültõmirigyre, s ha öt vagy hat 
  napon át finoman dörzsölik vele a foltokat, eltünteti azokat. A leveleket 
  sózva is használják e bajokra. A gyökerek apróra törve, ecettel keverve meggyógyítják 
  az orbáncot. De olajjal vagy mézzel jók kígyómarásra is. Vízzel keverve elûzik 
  a strúmákat és a fül mögötti dagadást. Árpadarával vagy liszttel lágyítják 
  a podagra fájdalmát. A gyökér kérgébõl bort csinálnak, tûz nélkül, a következõképpen: 
  három font kérget fél akónyi édes borba dobnak, e borból hat vagy hét latnyit 
  adnak azoknak, akiket vágni vagy égetni kell, hogy ne érezzék a fájdalmat, 
  ahogyan korábban mondatott, mert álomba esnek ezáltal, ami elveszi érzékenységüket. 
  A termés meghámozva és az orrhoz tartva álmot hoz. Ugyanezt teszi a termésekbõl 
  préselt nedv is, de aki túl sokat használja ... az elveszíti a beszédét. A 
  magok megiva tisztítják a méhet. E magok kénnel... tamponnak elkészítve és 
  használva megállítják az asszonyok túlzott vérzését..." <BR>
  Szent Hildegárd szerint a mandragóra meleg és nedves növény, amely 
  "abból a porból született, amelybõl Ádám is teremtetett". Ez a magyarázata 
  annak, hogy ördögi hatást tulajdonít neki, amely "az embert kívánságai 
  szerint hajtja elõre, legyenek azok jók vagy rosszak". Ettõl az ördögi 
  hatástól úgy lehet megtisztítani, ha miután kihúzták a földbõl, azonnal egy 
  napra és egy éjszakára tiszta forrásba teszik. <BR>
  Általánosságban az ember formájú gyökér megfelelõ tagját tekinti a fájó testrész 
  gyógyszerének: "... akinek a feje fáj valamilyen betegség miatt, az egye 
  a fû fejét, amilyen gyakran akarja; és akinek a nyaka fáj, az egye a nyakát; 
  vagy akinek a háta fáj, az egye a hátát, és akinek a karja szenved, egyen 
  a karjából, akinek a keze, egyen a kezébõl, akinek a térde, egyen a térdébõl, 
  akinek a lába, egyen a lábából. Vagy amely tagjában érzi a fájdalmat, egyen 
  a figura ugyanazon tagjából, és jobban lesz". Ezen kívül (szemben a közvélekedéssel) 
  vágycsökkentõ hatását is leírja. Ebbõl a célból a férfiaknak a nõre, az asszonyoknak 
  a férfira hasonlító füvet kell venni és a forrásban megtisztítani. Ezután 
  három napra a mell és a köldök közé kell kötni, majd pedig a két részre osztott 
  gyökér egy-egy darabját három-három napig az ágyékon tartani. A kilenc nap 
  elteltével a férfiaknak a gyökér "bal kezét", nõknek pedig a jobbot 
  porrá kell törni, valamennyi kámfort hozzáadni és megenni, és "ez a forróság 
  fel fog benne oldódni". <BR>
  Annak is segít a mandragóra, aki "természetében olyan összevissza", 
  hogy mindig szomorú, gyakran fáj a szíve és gyenge. Neki a forrásban már megtisztított 
  mandragórát maga mellé kell fektetnie az ágyba, és amikor a testétõl átmelegedett, 
  a következõ szavakkal kell imádkoznia: "Uram, Te az embert a föld mocskából 
  fájdalom nélkül teremtetted. Íme most én magam mellé fektetem ezt a földet, 
  amely fölött soha nem léptek át, hogy nyugalomban lévõnek érezzem a földet 
  magamban, amilyennek Te teremtetted". Szent Hildegárd azt is elmondja 
  e recept kapcsán, hogy ha nem áll rendelkezésünkre mandragóra, használhatjuk 
  helyette a bükkfa, a ciprus vagy a rezgõnyár elsõ rügyét is, bár jobb a mandragóra, 
  és azok közül is "az az alak, amely férfira hajaz, többet használ gyógyszerként, 
  mint az, amelyik asszonyra, mert a férfi erõsebb, mint a nõ". <BR>
  Hieronymus Bock inkább eltanácsol a mandragóra használatától: "Azon 
  országokban, ahol a mandragóra nõ, a lakosok megeszik a bogyóit, de elnehezíti 
  a fõt, altat, természete szerint hideg száraz hatású, fõképpen a gyökér kérge 
  vagy héja, óvatosan kell gyógyszerként használni, levegõn kell szárítani, 
  hogy ne penészedjen meg. Galénosz azt mondja, hideg a harmadik fokon, 
  a gyökér kérge a legerõsebb, de nem hût, csak szárít. A bele haszontalan, 
  a bogyók nem szárazak, hanem nedvesek. Az officinában olaját használják, van 
  belõle, mint Fernelius tanítja, egyszerû és összetett. Az egyszerût a széttört 
  bogyókból csinálják, ezeket olajba áztatják, majd megfõzik. Hût, sokkal jobban, 
  mint a beléndek, a mák vagy a tavirózsa olaja, álmot hoz és csillapítja a 
  gyulladások okozta fájdalmat. Az összetettnek sok alkotórésze van. Sokkal 
  hevesebb és erõsebb, mint az egyszerû. Az orra, a halántékra és a homlokra 
  kenik, ha álmot akarnak hozni, fejfájást csillapítani és az õrjöngõket megnyugtatni 
  és lecsillapítani. De a mandragóra káros és veszélyes szer. Külsõleg és nem 
  belsõleg használandó... <BR>
  A régiek sokat írtak e növényrõl, amihez nekem nincs különösebb kedvem, aki 
  sokat akar tudni a mandragóráról, az olvassa Dioszkoridészt és Pliniust."</P>
<H4 align="justify">Modern felhasználások</H4>
<P align="justify">Hatóanyagok: A legtöbb csucsorféléhez hasonlóan tropánvázas alkaloidokat 
  (atropin, hioszciamin, stb.) tartalmaz. <BR>
  Hatások, mérgezési tünetek: Nyugtató, fájdalomcsillapító, görcsoldó 
  hatású, belsõleg túladagolva hallucinációkat, súlyos esetben halálos mérgezést 
  okozhat, ezért és ritka volta miatt manapság nem használják.</P>
<HR align="JUSTIFY">
<H2 align="justify"><A name="nad">Nadragulya</A></H2>
<H3 align="justify">Atropa belladonna L.</H3>
<P align="justify"> A nadragulya évelõ növény, gyökere akár fél m hosszú is lehet, függõleges 
  helyzetû. A gyökér gyakran többfejû, így több hajtás eredhet belõle. A szár 
  12 m magas, dúsan elágazó. A levelek tojásdadok vagy kerülékesek, hegyesek, 
  hosszuk 10-12 cm. A levélnyél rövid. A levelek alul szórtak, felül párosával 
  nõnek, a pár egyik tagja mindig kisebb és lefelé álló. A hosszú kocsányon 
  ülõ, többnyire lecsüngõ virágok a levelek hónaljából erednek. A csésze forrt, 
  a párta hússzínû, szintén forrt-szirmú. Fényes fekete színû, kisebb cseresznyényi 
  bogyóit a csésze félig körülöleli. Júniustól augusztusig virágzik. <BR>
  A nadragulya közeli és hatásában is lényegében megegyezõ rokona az Északi-középhegység 
  hegyvidéki bükköseiben honos, védett farkasbogyó vagy csüngõbelénd (Scopolia 
  carniolica Jacq.). <BR>
  Elterjedés, élõhely:Középhegységeinkben és a Dunántúlon gyakori, árnyékkedvelõ 
  növény, elsõsorban bükkösökhöz, azok széleihez ragaszkodik, gyakori erdei 
  utak mentén is. Egész Európában, Kis-Ázsiában elterjedt, egészen Iránig és 
  a Kaukázusig. Észak-Amerikába behurcolták. <BR>
  Felhasznált részek: Drogját a szárított levelek (Belladonnae folium) 
  és a gyökerek (Belladonnae radix) adják.</P>
<H4 align="justify">Klasszikus receptek</H4>
<P align="justify">Szent Hildegárd a nadragulyát hideg növénynek tekinti, olyannak, ami 
  az ördög befolyása alatt áll. Elmondja róla, hogy sem megenni, sem pedig meginni 
  nem szabad, mert "a szellemet szétzilálja". Gyógyszerként a "nagy 
  és erõs" kelések ellenszerének tekinti, ehhez kacsazsírt és szarvas, 
  vagy bakfaggyút kell egy cseppnyi nadragulyanedvvel összekeverni, de ezt a 
  kenõcsöt sem szabad túl gyakran alkalmazni. <BR>
  Hieronymus Bock a nadragulyát a zsidócseresznyével és a csucsorokkal 
  együtt tárgyalja: "Eljutottunk a hideg csucsorokhoz, és azt mondjuk, 
  hogy a nadragulya derék jó növény minden forróságra, belsõre és külsõre, állatnál 
  és embernél, de nem szabad egyszerre túl sokat bevenni belõle. Mert kevés 
  a fekete bogyókból elaltat, de sok megöli az embert. Hideg a harmadik fokon. <BR>
  A fû virágaival és érett termésével május végén égetve jó vizet ad minden 
  forró bajra, belsõleg mindig 2 vagy 3 kanállal bevéve és külsõleg is lenkendõvel 
  felkötve, legyõzi a kolerikus gyomor és a gyulladt máj nagy forróságát... <BR>
  A zöld levelek a forró fõfájásra téve csillapítják a fájást a nagy forróság 
  enyhítése által. Az égetett víz ugyanígy használva hasonló hatású. E fû szétvágva 
  és feltéve eltünteti és lenyomja a szemek és fülek minden duzzadt forró kelését. 
  A mondott módon feltéve oldja a gyomor, a gyulladt máj forróságát, minden 
  égetett sebet, csillapítja az asszonyok folyását, ha a nedvét gyapjúra cseppentik 
  és a testbe felhelyezik. A nedv tojásfehérjével temperálva és az égõ folyó 
  szemre téve csillapítja a folyást és legyõzi a fájdalmat. A forró, nyitott 
  és folyó károk gyógyítására e nedvet ólomkarbonáttal és ólomoxiddal keverik 
  és derék kenõcsöt készítenek belõle."</P>
<H4 align="justify">Modern felhasználások</H4>
<P align="justify">Monográfiák, gyógyszerkönyvek: A levél, hajtás és gyökérdrogról pozitív 
  Emonográfia készült, hivatalos drog a Magyar (Ph.Hg. VII., levél és gyökér), 
  az Európai (Ph. Eur., levél), az Orosz (Gosz. Farm. X., levél), az Amerikai 
  (USP XXI., levél), a Német (DAB 9, levél), a Svájci (Ph.Helv. VII., levél), 
  az Angol (BP. 88., hajtás), és az Osztrák (ÖAB, levél és gyökér) Gyógyszerkönyvben 
  is. <BR>
  Hatóanyagok: Tropánvázas alkaloidokat (atropin, hioszciamin, szkopolamin, 
  stb.) és flavonoidokat tartalmaz. A levél alkaloidtartalma 0,20,4%, míg a 
  gyökéré és a magé 0,30,9%. <BR>
  Hatások, mérgezési tünetek: Mérgezõ volta miatt belsõleges használata 
  házilagosan nem ajánlott, legfeljebb keverékekben! A nadragulya a leghírhedtebb 
  növények egyike: nevéhez mérgezések, boszorkányhistóriák, tragédiák tömege 
  kapcsolódik hozzá. A középkorban kozmetikai szerként is ismerték, a szépasszonyok 
  pupillatágító hatását használták ki. Szép, fényes-fekete bogyóit sokszor kisgyermekek 
  eszik meg. Mérge rendkívül veszélyes, a központi idegrendszerre hat, s gyógyhatásai 
  helyett inkább a mérgezési tüneteket soroljuk fel, hiszen szó szerint életveszélyes 
  növényrõl van szó. Kisebb mennyiségben általános izgalmi állapotot, görcsöket, 
  hallucinációkat, félrebeszélést, koordinálatlan mozgást, lázat okoz. Nagyobb 
  adagban vitustáncszerû õrülettel, dührohamokkal, szédüléssel, hányással jár. 
  A pupillák kitágulnak, a pulzus gyorsul, beszéd és látászavarok alakulnak 
  ki. A bõr száraz, forró. Gyermekek esetében 34, felnõtteknél 10 bogyó már 
  halálos lehet. Elsõsegélyként azonnali hánytatás és kórházba juttatás jöhet 
  szóba. <BR>
  Készítmények formájában erõs görcsoldó és az emésztõmirigyek mûködését gátló 
  hatása miatt elsõsorban gyomor és nyombélfekélyek, a gyomor-bélrendszer, valamint 
  az epeutak görcsös panaszainak enyhítésére, hányingerellenes hatása miatt 
  pedig émelygés, tengeribetegség, utazási betegség kezelésére használatos. 
  Ilyenkor mellékhatásként szájszárazság, a szem alkalmazkodási zavarai, bõrpirosodás, 
  tahikardia fordulhat elõ. Használata ellenjavallt tahikardiás szívritmuszavarok, 
  jóindulatú prosztata-megnagyobbodás, glaukóma, akut tüdõödéma és a gyomor-béltraktus 
  mechanikus szûkületei esetén. Számos gyógyszerhatóanyaggal, elsõsorban a triciklusos 
  antidepresszánsokkal lép kölcsönhatásba. Külsõleg alkoholos kivonat vagy kenõcs 
  formájában fájdalomcsillapítóként (fejfájás), görcsoldóként használható.</P>
<HR>



</BODY></HTML>