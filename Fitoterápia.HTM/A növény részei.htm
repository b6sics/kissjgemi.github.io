<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<!-- saved from url=(0043)http://mammy.uw.hu/txt/fito/botan1.html#mez -->
<HTML xmlns="http://www.w3.org/1999/xhtml"><HEAD><META http-equiv="Content-Type" content="text/html; charset=windows-1250"><SCRIPT src="http://stat.dyna.ultraweb.hu/pgstat.js?server=4&username=mammy" type="text/javascript"></SCRIPT>

<TITLE>A növény részei</TITLE>
<STYLE type="text/css">
<!--
body {
	background-image: url(../../design/back.gif);
	margin-left: 50px;
	margin-top: 20px;
	margin-right: 50px;
}
h1 {
	color: #006666;
}
h3 {
	color: #006666;
}
.style2 {
	font-size: smaller;
	font-style: italic;
}
body,td,th {
	font-family: Georgia, Times New Roman, Times, serif;
}
h1,h2,h3,h4,h5,h6 {
	font-family: Georgia, Times New Roman, Times, serif;
	font-weight: bold;
}
-->
</STYLE>
</HEAD><BODY>
<TABLE width="822" height="203" border="0">
  <TBODY><TR>
    <TD width="492" height="92"><H1><EM>A növény testrészei</EM></H1></TD>
    <TD width="146" rowspan="3"><UL>
      <LI><A href="http://mammy.uw.hu/txt/fito/botan1.html#gyok">A gyökér</A></LI>
      <LI><A href="http://mammy.uw.hu/txt/fito/botan1.html#szar">A szár</A></LI>
      <LI><A href="http://mammy.uw.hu/txt/fito/botan1.html#lev">Levelek</A></LI>
      <LI><A href="http://mammy.uw.hu/txt/fito/botan1.html#fellev">A fellevelek</A></LI>
      <LI><A href="http://mammy.uw.hu/txt/fito/botan1.html#vir">A virág</A></LI>
      <LI><A href="http://mammy.uw.hu/txt/fito/botan1.html#term">A termés</A></LI>
      <LI><A href="./A növény részei_files/A növény részei.htm">A mez</A></LI>
    </UL>    </TD>
    <TD width="170" rowspan="3"><P><A href="http://mammy.uw.hu/album/noveny/gyngraf/slides/len.html"><IMG src="./A növény részei_files/len.jpg" width="137" height="200" border="0"></A></P></TD>
  </TR>
  
  <TR>
    <TD><IMG src="./A növény részei_files/vonal.gif" width="492" height="19"></TD>
  </TR>
  <TR>
    <TD><SPAN class="style2">Ha magunk akarunk gyógynövényt gyûjteni, fontos, hogy pontosan tudjuk azonosítani õket. Ehhez azonban azt is tudni kell, hogy milyen szempontok alapján azonosítunk - határozunk meg - egy növényt.<BR>
      Az ittkövetkezõ leírás Wagner János tanárúr "Magyarország virágos növényei" címen megjelent határozójából részlet. </SPAN></TD>
  </TR>
</TBODY></TABLE>
<HR>
<P align="justify">A növényeket általában két nagy csoportba oszthatjuk a  szerint, a mint a faj szaporítása szempontjából virágot fejlesztenek és magvat  érlelnek, vagy pedig virágjok nincs és magvak helyett egyszerû spórákat  teremnek; az elsõk a <EM>virágos</EM> növények, az utóbbiak a<EM> virágtalanok.</EM><BR>
E könyv a hazai fontosabb virágos növényeket ismerteti; a  virágtalanok közül csak a legfelsõbb rendûekre, az úgynevezett <EM>edényes  virágtalanokra</EM> terjeszkedik ki.<BR>
A virágos növények testén rendszerint <EM>gyökeret, szárat,  levelet</EM> és ez utóbbiakból alakult <EM>virágot</EM> és <EM>termést</EM> különböztethetünk meg. E tagok egyike-másika hiányozhatik is; egy idõben pedig  aránylag csak nagyon kevés növényen figyelhetõ meg valamennyi rész, miért is  ajánlatos, sõt a növény felismeréséhez, pontos meghatározásához rendesen  szükséges is, a növényt különbözõ idõben megfigyelni, hogy valamennyi részét  megismerjük.<BR>
A helyet, melyen a növény tenyészik, megterem, <EM>termõhelynek</EM> mondjuk. A sokféle termõhelyet illetõleg a növényeket nagyjában két csoportba  oszthatjuk: <EM>szárazföldiekre</EM> és <EM>vízi növényekre.</EM><BR>
Mind a szárazföldi, mind a vízi növények táplálékukat  leginkább gyökereikkel a talajból, vagy a vízbõl veszik fel.<BR>
Vannak azonban növények, melyek a korhadó talajból képesek  csak táplálkozni, <EM>televénylakók</EM> (saprophyta), sõt vannak olyanok, melyek  csak más élõ növény testébõl táplálkoznak, gyökerébe, vagy szárába bocsátva be  gyökereiket, illetõleg szívóikat: ezek az<EM> élõsködõk</EM> (parasita).<BR>
Az élõsködõk, minthogy táplálékukat zöld növények, az u. n. <EM>gazdanövény</EM> testébõl veszik fel, rendszerint nem zöldek: ezek a valódi élõsködõk, melyek  sorában a más növények gyökereibõl táplálkozókat <EM>gyökéren élõsködõknek</EM> mondjuk. Vannak azonban köztük zöldek is, melyek táplálékukat leveleikkel a  levegõbõl, sõt gyökereikkel a talajból és a gazdanövénybõl is felveszik: ezek a <EM>félélõsködõk.</EM><BR>
A növények életfeladata saját életük fenntartásán kívül elsõ  sorban a szaporodásról gondoskodni. E czélból fejlesztenek különbözõ tenyészeti  szaporító szerveket is, de e feladatot fõleg termések, magvak fejlesztésével  teljesítik.<BR>
A termésfejlesztés szempontjából a növények <EM>egyszer-termõk </EM>és<EM> sokszor-termõk.</EM> Az elõbbiek egyszer termést érlelve elpusztulnak, az  utóbbiak több, sok éven át élnek és bizonyos kor elérése után többnyire minden  évben teremnek magot kisebb-nagyobb mennyiségben.<BR>
Az egyszer termõk sorában élettartamuk szerint  megkülönböztetjük az<EM> egyéveseket </EM>(jelölésük=Egyéves), ha a növény tavasszal csirázik,  ugyanazon nyáron virít és termést érlel (kapor); az <EM>áttelelõ egyéveseket </EM>(jelölésük=Áttelelõ egyéves), mikor  a növény nyár végével, õszszel csirázik és a következõ év tavaszán érleli  termését (galambbegy). Mind a kettõ élete tehát legfeljebb egy évig tart; az  egyszer termõ növény lehet <EM>kétéves</EM> (jelölésük=Kétéves), mikor a növény tavaszszal  csirázik, levélzetet fejleszt, de csak a következõ év nyarán virít és érleli  meg termését (murok); lehet <EM>évelõ </EM>(jelölésük=Évelõ)<EM>,</EM> midõn évrõl-évre leveleket  fejleszt és azután egyszer virít, termést érlel és elpusztul (Agave); hazánkban  csak némely kerti, vagy üvegházi növény ilyen.<BR>
A sokszor termõk élete mindig több évre terjed: lehet <EM>évelõ </EM>(jelölésük=Évelõ),  a midõn áttelelõ tõkéjébõl évrõl-évre kihajt, hajtásai az elsõ évben vagy az  elsõ években csak rövidek maradnak, késõbb megnövekedve, minden évben virítanak  és termést érlelnek, de hajtásaik a tél folyamán elpusztulnak egészen a tõkéig,  vagy legalább legalsó részükig, (nyulárnyék). Hosszabb idõn át sokszor teremnek  azonban még azok az évelõ növények, melyeknek gyökere és szára is megfásodik,  mint a minõk a <EM>cserje </EM>(jelölésük=Cserje) és a<EM> fa </EM>(jelölésük=Fa), melyeknek áttelelõ  fás szára évrõl-évre új hajtásokat és leveleket fejleszt.<BR>
Vannak még olyan növények is, melyeknek csak a száruk alsó  része fásodik meg és marad meg évrõl-évre, ellenben az egyéves hajtások majd  teljes egészükben elpusztulnak: ezek a <EM>félcserjék.</EM><BR>
Fás növényeink legnagyobb része leveleit õszszel lehullatja és  csak kis része tartja meg télen át is; az elõbbiek a<EM> lombhullatók, </EM>az  utóbbiak az <EM>örökzöldek.</EM></P>
<H3 align="justify">A gyökér<A name="gyok" id="gyok"></A></H3>
<P align="justify">A <EM>gyökér</EM> rendszerint a növény földbeli része. Vannak  azonban vízi, légbeli, sõt olyan gyökerek is, a melyek más növénynek, az  úgynevezett gazdanövénynek a testébe bocsátkoznak; ezek a tulajdonképeni <EM>szivók.</EM><BR>
  A gyökér rendszerint lefelé nõ.<BR>
  Ha a növény gyökere idõsebb korában is a szár folytatásába  esik, <EM>fõgyökérnek</EM> mondjuk (minden fás és kórós növény: libatop,  oroszlánszáj, stb.); a belõle kiinduló vékonyabb gyökereket elsõrendû, az  elsõrendûekbõl növõket másodrendû <EM>gyökérágaknak,</EM> a végsõ, hajszálszerû  ágakat pedig <EM>gyökérrostoknak</EM> nevezzük.<BR>
  Ha a gyökér fõága fejlõdésében elmarad, elcsenevészedik, vagy  elpusztul és a szár tövébõl egyenlõ vastag gyökerek, az úgynevezett <EM>mellékgyökerek</EM> (járulékos gyökerek) nõnek, <EM>bojtos</EM> vagy <EM>rostos</EM> gyökérzetrõl  beszélünk (minden pázsitfû, hagymás növény gyökérzete).  Ilyen mellékgyökerek a szár bármely részébõl is eredhetnek. Különleges  feladatot teljesítenek a borostyán szárából fejlõdõ mellékgyökerek az ú. n. <EM>kapaszkodó</EM> gyökerek.<BR>
  Úgy a fõ-, mint a mellék- vagy rostos, gyökerek bizonyos  fajokon megvastagodnak. Így a fõgyökér lehet <EM>karógyökér</EM> (murok), vagy <EM>répa</EM>alakú  (czékla); a mellékgyökerekbõl pedig különbözõ alakú (kolonczos, répás,  mogyorós) <EM>gumós</EM> gyökerek fejlõdnek. Gumós például a georgina  mellékgyökere. A hüvelyesek gyökerén apró, gumószerû daganatok vannak.<BR>
  Érdekesek a kosborfélék gumói. Ezek több húsos,  rostos gyökér összeolvadásából keletkeznek, csúcsukon azonban mindig rügyet  viselnek és így részben szárból is állanak.</P>
<H3 align="justify">A szár<A name="szar" id="szar"></A></H3>
<P align="justify"><EM>A száron</EM> mindig levelek (bármily apró pikkelyekké is  csökevényesedtek), rügyek, vagy levelek vagy ripacsaik találhatók. A szárnak  azt a helyét, a hol a levelek állnak: <EM>csomónak,</EM> ha dagadt, <EM>bütyöknek</EM> nevezzük; a csomók vagy bütykök között fekvõ szárrészt <EM>szártagnak</EM> mondjuk.<BR>
  A szár rendszerint légbeli (esetleg vízbeli), de lehet  földbeli is. A földbeli szár <EM>tõke</EM> (gyökértörzs, rhizoma), mely lehet  húsos, fej-, buzogány-, hengeralakú; rendszerint vízszintesen vagy ferdén  fekszik a földben és számos mellékgyökeret fejleszt (sülyfû). Ezzel telel ki az  évelõ növények legtöbbje. A vékony és messzire kúszó és végén földfeletti  hajtást fejlesztõ, gyakran ízelt tõke-ág neve: <EM>taraczk</EM>, mely  különösen a pázsitfüveken fordul elõ; – <EM>gumó,</EM> ha gömbölyû vagy  szabálytalanul van megvastagodva, húsos, esetleg kissé fás és felszínén  csökevényes, a gumó szárrészéhez képest igen apró pikkelylevelek hónaljában  rügyeket fejleszt (burgonya); – <EM>hagyma,</EM> ha szára rövid kúpot vagy  tányért, úgynevezett <EM>tönköt</EM> képez, mely alsó részében bojtos gyökereket,  felsõ részében pikkelyeket visel.<BR>
  Ha a külsõ hagymapikkelyek szárazak, hártyásak és a belsõ  húsos pikkelyeket beburkolják: <EM>burkolt</EM> hagymáról beszélünk (vörös  hagyma); a<EM> csupasz</EM> hagyma pikkelyei mind húsosak és egyenlõk (fehér  liliom). A pikkelyek hónaljában fejlõdõ rügyeket <EM>fiókhagymáknak</EM> nevezzük.<BR>
  Ha a tönk igen nagy és kevés pikkely fedi, <EM>hagymagumó</EM> a  neve (õszi kikerics).<BR>
  A légbeli szár lehet <EM>fatörzs,</EM> ha fás, alsó részében  ágatlan és felsõ, <EM>koronát</EM> alkotó részében évrõl évre új leveles ágakat  fejleszt (ákáczfa); <EM>lágy szár,</EM> ha fûnemû és csak egyszer érlel magot  (árvacsalán); ha részben megfásodik és az idõ viszontagságainak hosszabb ideig  ellenáll, <EM>kórónak</EM> hívjuk (dohány); – <EM>fû-,</EM> vagy <EM>szalmaszár,</EM> ha bütykös és szártagjai csaknem kivétel nélkül üresek (minden pázsitfû); végre <EM>tõkocsány,</EM> ha lomblevelei nincsenek és csúcsán virágot avagy virágzatot  hord.<BR>
  Irányára nézve lehet a szár <EM>merõleges</EM> (napraforgó), <EM>emelkedõ</EM> vagy <EM>felegyenesedõ,</EM> mikor töve a földön fekszik, a csúcsa pedig és az  ágak felemelkednek (piros árvacsalán), <EM>heverõ</EM> vagy <EM>hasaló,</EM> avagy <EM>lecsepült,</EM> ha egész hosszában a földön fekszik (dinnye); a heverõ szár gyakran <EM>gyökerezõ </EM>is<EM>. Felfutó,</EM> mikor csavarodva más növények szára körül tekerõdzik  (komló), <EM>kapaszkodó,</EM> mikor kacsokkal, vagy légbeli gyökerekkel fák  törzsén, falon felkúszik (szõlõ, borsó, borostyán...).<BR>
  A kevés-levelû, karcsú hajtások, melyek a szár tövébõl eredve  gyakran jelentékeny távolságba nõnek, hosszú szártagúak és hegyükön  meggyökerezve új növényeket fejlesztenek, <EM>indák</EM> (szamócza).<BR>
  A szár lehet <EM>hengeres,</EM> 4–3 oldalú, 3–4 szögletû, két és  több élû; barázdált, rovátkolt, karczolt, sima.<BR>
  Bizonyos növényeken átformálódhatik. Végzi pl. a levelek  hivatását és olyankor nemcsak zöld színt ölt, hanem alakja is gyakran  levélszerû. A nyúlárnyék ágacskái pl. tûleveleknek látszanak; a csudabogyó ágai  pedig tojásdad levélalakot öltenek. Kacscsõ módosulhat (szõlõ), tövissé (gledícsia)  sõt gyökérszerûvé is módosulhat és helyettesíti a gyökeret pl. a <EM>kláristövön.</EM></P>
<H3 align="justify">A levél<A name="lev" id="lev"></A></H3>
<P align="justify">A növények levelei különbözõ munka vagy feladat végezésére  hivatvák. A legtöbb esetben valamely részök kiterült lemez, melylyel a  levegõbõl felveszik a gázalakú széndioxidot és zöld festékük (a klorofil)  segélyével czukrot, keményítõt, szóval a növényi testet alkotó anyagokat  készítenek, és a melylyel a növények felesleges vizöket elpárologtatják. Vannak  azonban levelek, melyek még más feladatot is teljesítenek. Valamennyinek közös  tulajdonsága, hogy a szárnak valamely csomóján van elhelyezve. A leveleket a  teljesítendõ feladat és a száron való elhelyezés szerint különböztetjük meg és  csoportosítjuk. A száron alulról felfelé haladva a következõ leveleket különböztethetjük  meg: </P>
<DIV align="justify">
  <UL>
    <LI><EM align="left">1. szíklevelek</EM></LI>
    <LI><EM align="left">2. allevelek</EM> vagy <EM>pikkelylevelek</EM></LI>
    <LI><EM align="left">3.  lomblevelek </EM></LI>
    <LI><EM align="left">4. fellevelek</EM> vagy <EM>murvák</EM></LI>
    <LI>és a virágban a<EM> viráglevelek.</EM></LI>
  </UL>
</DIV>
<P align="justify"> Valamennyit egyazon száron ritkán találni egyszerre együtt;  sõt némely növényen csak egyféle levelet, pl. pikkelylevelet találni, mint pl.  több élõsködõ növényen.<BR>
  A kifejlõdött levélen három részt különböztetünk meg: a<EM> hüvelyt, </EM>a<EM> nyelet</EM> és a <EM>lemezt.</EM> Ezek a részek a különbözõ  leveleken igen különbözõ módon fejlõdnek ki.<BR>
  A <STRONG>szík- </STRONG>vagy <STRONG>csiralevelek </STRONG>már a növények  magvában lévõ csirán megvannak és a szerint, a mint egy vagy két szíklevél  fejlõdik, a növényt <EM>egyszíkünek</EM> vagy <EM>kétszíkûnek</EM> mondjuk. Vannak  növények, melyeknek 6–12 szíklevelök fejlõdik (fenyõk).<BR>
  A sziklevelek egy része vastag húsos (bab, tölgy, mandula) más  része vékony és csírázás után lomblevélszerûvé válik (hárs).<BR>
  Az allevelek vagy <STRONG>pikkelylevelek </STRONG>rendszerint  a levélhüvelynek megfelelõ részbõl alakulnak. Feladatuk a növény testének  megvédése a külsõ behatásoktól. Ilyen allevelek a <EM>rügypikkelyek,</EM> melyek  rendszerint kemények, vaskosak, gyakran bõrnemûek és nem zöldek; némelyiké meg  is húsosodik és tartaléktáplálék fölraktározására szolgál (hagyma).<BR>
  Az allevelek feladatuk teljesítése után lehullanak, ezért  találni ritkán a fák rügyébõl fejlõdött hajtás tövén. Más csoportbeli levelek  is ölthetnek pikkely alakot, de ezek helyzetüknél fogva a megfelelõ csoportba  tartoznak; lehetnek pl. pikkelyalakú lomblevelek (nyúlárnyék).<BR>
  A <STRONG>lomblevél.</STRONG><BR>
  A száron található levelek sorában a legfejlettebbek és  legváltozatosabb alakúak a lomblevelek. Teljes kialakulásában, mint pl. az  Ernyõsök legtöbbjén, jól megkülönböztethetõ a levél legalsó része,  melylyel a szárhoz csatlakozik, a<EM> hüvely,</EM> a rákövetkezõ <EM>nyél,</EM> és  végre a nyél csúcsán álló <EM>lemez.</EM><BR>
  E részek közül egyik-másik nem fejlõdik ki és így hiányzik.  Leggyakrabban marad el a hüvely, legritkábban a lemez, pl. a leveletlen lednek  levelein. Ha a nyél hiányzik, a levél <EM>ülõ</EM>.<BR>
  A<EM> hüvely </EM>a levélnek többé-kevésbbé csõszerüleg  kifejlõdött része, mely a szárat a csomó felett körülfogja. Szélei  összenõhetnek és a hüvely <EM>zárt csõvé</EM> alakúl (sás), vagy pedig szélei  csak egymásra borúlnak és így a hüvely <EM>hasadt</EM> (pázsitfüvek), vagy végül  csak kiszélesedõ és csak alsó részével fogja félig meddig a szárat körül  (Ernyõsök). Sok esetben a hüvely módosulhat sõt át is alakulhat. A hüvely ilyen  módosulása a <EM>kürt</EM> és a <EM>pálha.</EM><BR>
  A <EM>kürt</EM> a levél alapja, illetõleg a levél nyele alapja  fölé helyezkedett, többnyire hártyás zárt csõ, melynek szélei vagy fogasak vagy  rojtosak, sõt sokszor egészében is meghasadozott (sóska, keserûfû).<BR>
  A <EM>pálhák</EM> (melléklevelek) a levélhüvely módosulásából  keletkeznek, és a levélnyél töve két oldalán két-két pikkely, vagy  lomblevél-alakú lemez alakjában jelennek meg. Néha igen aprók és az éles szemû  ember figyelmét is kikerülhetik, néha azonban nagyok (borsó). Sokszor csak arra  valók, hogy a rügyben, bimbóban levõ virágokat megóvják (tölgy, bükk) és  kifeslésökkor lehullanak. A rózsán, lóherén a levélnyélhez vannak nõve két  oldalról; néha együvé is nõhet a kettõ (boglárfa). Sok esetben pedig egyáltalán  nem fejlõdnek ki.<BR>
  A pálhák tövisekké is módosulhatnak, mint pl. az ákáczon, a  levél töve két oldalán.<BR>
  Ha a levélnyél hiányzik, a lemez közvetetlenül a hüvelyen  foglal helyet (sásfajok); a pázsitfüvek lemezének vállán kiemelkedõ <EM>nyelvecske</EM> a hüvely pálhaszerû csúcsának tekintendõ. Sok virág szirmán is megtalálható  (szegfûfélék).<BR>
  A <EM>levélnyél</EM> többnyire hengeres szál, de van szegletes,  lapos (nyár), felsõ részén bemélyedt, csatornás (náspolya). Lehet a nyél  szárnyas, ha keskeny lemezzel van szegélyezve, de lehet egészen lemezszerû is,  a midõn a hiányzó lemezt is pótolja (kacstalan lednek).<BR>
  A <EM>lemez</EM> a lomblevél legjelentékenyebb része.  Megkülönböztetjük a lemez <EM>csúcsát</EM> (hegyét), <EM>élét</EM> és <EM>vállát</EM> (vagyis a lemez alapját), továbbá a lemez <EM>felsõ felületét</EM> (színét, háti  oldalát) és az <EM>alsó felületét, fonákát</EM> (hasi oldalát), melyek együttesen  határolják a lemez testét.<BR>
  A lemez rendesen <EM>részarányos,</EM> de vannak levelek, melyek  nem részarányosak; ezek a<EM> ferde levelek</EM> (hárs, szil).<BR>
  A levél <EM>csúcsa</EM> lehet hegyes, kihegyezett, tompa, lekerekített, csonka,  kicsipett vagy csorba, ilyenkor gyakran szálkahegyû.<BR>
  A<EM> lemez válla</EM> vagy alapja lehet szíves,  ferde, egyenes, ékalakú, nyélrefutó, ha a  nyél két oldalán folytatódik, szárrafutó, ha a lemez alapján túl a  száron lefelé folytatódik; füles, ha szíves vállának kétfele a  nyéltõl eláll.<BR>
  A<EM> lemez alakja</EM> lehet kerek, kerekded, kerülékes, tojásalakú, visszás tojásdad,  szíves, visszás szíves, háromszögletû,  rhombos, vesealakú, nyilas, dárdás,  hosszúkás, lándzsás, szálas (minden pázsitfû levele),  tûalakú (erdei fenyõ), áralakú (boróka), kardalakú (nõszirom).<BR>
  <EM>Éle</EM> lehet ép, ha rajta semmiféle bemetszés nincsen;  legfeljebb elálló szõrszálak állnak rajta, a mikor a lemez pillás.<BR>
  Ha az éle, illetõleg a széle kissé be van metszve, de a  bemetszés a lemez felének külsõ harmadáig nem terjed, lehet <EM>fûrészes</EM> (csipkerózsa), ha a bemetszés és a kiemelkedés szegletes, <EM>csipkés</EM>, ha a bemetszés szegletes, a kiemelkedés pedig íves, <EM>fogas</EM>, ha a bemetszés íves és a kiemelkedés hegyes. A bemetszésnek mind a három  módja lehet apró, nagy, finom, durva, sõt lehet <EM>kétszeres</EM> és <EM>kevert</EM> is, pl. csipkésen fûrészes.<BR>
  E három esetben maga a levél lemeze még <EM>ép, osztatlan. Osztott  levél</EM> általában az, a melynek féllemeze a szélén, illetõleg külsõ harmadán  túl kisebb-nagyobb mértékig be van metszve, részletekre osztva. A bemetszés  foka szerint megkülönböztetjük a<EM> hasadt levelet,</EM> melyen a bemetszés alig  ér a féllemez feléig, az <EM>osztott</EM> levelet, melyen a bemetszés  túl ér a féllemez felén és a<EM> hasogatott</EM> (szeldelt, szabdalt)  levelet, melyen a bemetszés majd egészen a levél közepéig ér, úgy hogy sokszor  csak alig észrevehetõ lemez-szegély kapcsolja össze a lemez részeit (fecskefû).  A hasadt levél részeit <EM>hasáboknak,</EM> vagy még inkább <EM>karéjoknak,</EM> mondjuk és a hasadt levelet <EM>karéjosnak, </EM>az osztott levél részeit <EM>részeknek,</EM> a hasogatott levélét pedig <EM>szeleteknek</EM> vagy <EM>sallangoknak</EM> mondjuk.  A bemetszések és a részek különbözõ viszonyai szerint még más elnevezéseket is  használunk; így <EM>öblösen</EM> karéjos a levél, ha a bemetszések öblösen ívesek  (tölgy), kaczuros, (agyaras) ha a részek nem egyenlõk és hegyükkel a levél töve  felé irányulnak (pitypang), <EM>sallangos,</EM> ha a szeletek hosszúak és nagyon  keskenyek (pipitér). Az osztott levelek hasábjai vagy úgy helyezkednek el, mint  a tenyéren az ujjak és ekkor <EM>ujjasan,</EM> vagy <EM>tenyeresen osztottak</EM> (juhar), vagy pedig a levélnyélre illetõleg a levél fõerére merõlegesen és  akkor <EM>szárnyasan osztott,</EM> hasadt vagy szeldelt a levél (tölgy). A <EM>lantalakú</EM> levél hasadt vagy osztott vagy hasogatott levél, mely hegye felé ép (káposzta).<BR>
  A levélen rendesen egy nyelet és rajta álló egy lemezt  különböztetünk meg; ez az <EM>egyszerû levél;</EM> ha közös nyélen több lemez  fejlõdik, az <EM>összetett levél</EM> keletkezik.<BR>
  A közös nyélen levõ levelek egyenként <EM>levélkék.</EM> A  levélkék az õszi lombhulláskor sokszor külön-külön, egyenként hullanak le a  közös nyélrõl (pl. bokrétafa).<BR>
  Az összetett levél kétféle:<BR>
  <EM>ujjasan</EM> vagy <EM>tenyeresen összetett,</EM> a midõn a  közös nyél hegyén helyezkednek el a levélkék (lóhere, bokrétafa, szamócza) és <EM>szárnyas  vagy szárnyasan összetett,</EM> a midõn a levélkék a meghosszabbodott közös  levélnyél, a <EM>gerincz,</EM> két oldalán foglalnak helyet.<BR>
  Az ujjasan összetett levél levélkéinek száma rendesen állandó  és így lehet <EM>hármas, négyes, ötös, hetes;</EM> lehet, hogy a levélkék ismét  tenyeresen osztottak, akkor a kétszeresen v. háromszorosan tenyeresen összetett  levelek származnak.<BR>
  <EM>A szárnyas</EM> levelek lehetnek <EM>páratlanul</EM> vagy  párosan <EM>szárnyasak.</EM> Páratlanul szárnyas, ha a közös nyél végén egy levél  áll. <EM>A</EM> levélkék állhatnak átellenesen vagy váltakozva. Ha a levélkék nem  egyenlõ nagyok, hanem nagyobb és kisebb levelek váltakoznak, <EM>félbeszárnyas,</EM> vagy <EM>szaggatottan</EM> szárnyas a levél (burgonya).<BR>
  Sajátságos összetétel az <EM>ölbefogott</EM> levél: a közös nyél  kétágú és a szélsõ levélkék a közbeesõket közrefogják (hunyor).<BR>
  Egy-egy növényen gyakran különbözõ alakúak a lomblevelek,  leginkább különböznek egymástól a tõ- és szárlevelek, vízbeli és légbeli  levelek (felemáslevelû növények).<BR>
  Az <EM>erezet</EM> lehet <EM>egyenlõközû,</EM> mikor több ér lép a  levél lemezébe és ezek egymással párvonalosan haladnak, (pázsitfüvek, tulipán,  hóvirág); <EM>ujjas,</EM> mikor a fõér tövén több ágra oszlik, melyek rendszerint  a levél karéjaiba futnak, szárnyas, mikor a levélnyél folytatásában  álló ér, a <EM>fõér</EM> két oldalából egész hosszában erednek a mellékágak. A <EM>mellékerekbõl</EM> ismét ujabb, de vékonyabb erek erednek, melyek  többnyire egymással egybekapcsolódva <EM>hálózatos,</EM> vagy <EM>reczés erezetet</EM> alkotnak.<BR>
  A lomblevél gyakran módosul is. Leggyakoribb módosulása, mikor  a szárnyasan összetett levél nyele, illetõleg gerincze csúcsán, vagy csúcsa  felé kacscsõ alakul (borsó), a midõn a levélkék helyét is kacsok foglalják el  (ágaskacs). De módosulhat akként is, hogy az egész levél tövissé válik, pl. a  borbolya és a pöszméte ágán, a midõn hónaljukban rövid hajtásokon csomósan  állanak a levelek.</P>
<H3 align="justify">A fellevelek<A name="fellev" id="fellev"></A></H3>
<P align="justify">A száron a lombleveleken felül, tehát az ágak végén vagy vége  felé virágok fejlõdnek. A virág vagy virágzat tájában fejlõdõ levelek a <EM>fellevelek,</EM> melyeket, mivel a virágokat, vagyis a bimbókat feslésük elõtt beborítva védik, <EM>fedõleveleknek</EM> mondják. Gyakran oly kicsinyek, hogy csak pontos vizsgálattal fedezhetõk fel,  sõt hiányozhatnak is; sok esetben azonban tekintélyes nagyságot is elérhetnek.  Legtöbbnyire apró pikkelylevelek alakjában fejlõdnek, de lehetnek egyenesen  lomblevél-alakúak is. Alakjok, elhelyezésök és a virág vagy virágzathoz való  helyzeti viszonyaik szerint megkülönböztetjük a <EM>murvákat</EM> vagy <EM>murvaleveleket,</EM> melyek hónaljában fejlõdik és áll a virágot hordó ág, a <EM>kocsány;</EM> az <EM>elõleveleket,</EM> melyek rendesen a kocsányon a virág közelében állnak (viola), sõt egyes  esetekben a murvával együtt egészen a virág közelében állnak úgy, hogy  csészeszerû helyzetet foglalnak el és <EM>külsõ csészének</EM> (mályva, szamócza)  neveztetnek; <EM>gallérlevélnek</EM> nevezzük az ernyõsök virágzatában a  kocsányok alatt körben álló murvaleveleket; <EM>fészekpikkelyeknek</EM> a fészkes  virágzatúak fészkeit körülvevõ murvákat. <EM>Burokleveleknek</EM> hívjuk az egész  virágzatot védõ, nagy levéllé vagy levelekké fejlõdött felleveleket (hagyma,  kontyvirág). Sok esetben a virág körül helyezkedve pótolják a virágtakarót is  (fûtej, a pázsitfüvek toklásza, pelyvája). A fellevelek rendesen zöldek, de  lehetnek színesek is (csormolya).</P>
<H5 align="justify"><STRONG>A levélállás</STRONG></H5>
<P align="justify"> A leveleknek a száron való elhelyezõdését levélállásnak  mondjuk. A levelek állása lehet olyan, hogy egy csomón csak egy levél áll, vagy  olyan, hogy egy csomón két, vagy több levél áll. Az elsõ esetben, ha a csomók  egyes levelei a száron két sorban helyezkednek (kálmos, hárs) kétsorban <EM>váltogatók</EM> (v. váltakozók); ha pedig több sorban állnak <EM>szórt állásúak.</EM><BR>
  Ha a csomón két levél van, <EM>átellenesen</EM> állnak; ha pedig  az egymás feletti csomók levelei a száron négy sort alkotnak, <EM>keresztbe  átellenesen</EM> állnak (valamennyi ajakos). Ha egy csomón kettõnél több levél  van, a levélállás <EM>örvös</EM> (galaj). Ha nagyon megrövidült szártagú hajtás  csomóin állnak, akkor <EM>csomósan, nyalábosan</EM> helyezkednek el, (borbolya,  veresfenyõ), ha a tõke csucsán állnak mint a rózsa szirmai akkor <EM>rózsában</EM> állanak (pitypang).</P>
<H3 align="justify">A virág<A name="vir" id="vir"></A> </H3>
<P align="justify">A <EM>virág</EM> tulajdonképem nagyon megrövidült és  többé-kevésbbé módosult ág, mely az ugyancsak módosult leveleket, a  virágleveleket viseli és ezek közt különösen a mag képzõdéséhez szükséges <EM>porzót</EM> és <EM>termõt,</EM> vagy legalább az egyiket; csak nagyon kivételesen nélkülözi  mind a kettõt. A porzót és termõt védõ leveleket <EM>virágtakarónak</EM> mondjuk,  mely a legtöbb virágon kétféle: külsõ, durvább, kisebbszerû és rendesen zöld, a <EM>csésze;</EM> és a belsõ, nagyobb, gyöngébb és színes, a <EM>párta.</EM> Azt az  ágrészt, mely a virágot hordja, <EM>kocsánynak</EM> mondjuk. Ha ezek a részek  mind megvannak a virágon, a virágot <EM>hiánytalannak</EM> mondjuk, ha pedig  bármely része hiányzik, <EM>hiányos</EM> a virág. Ha a kocsány hiányzik, <EM>ül,</EM> vagyis <EM>kocsánytalan</EM> a virág. Ha a virágtakaró egyszerû, avagy a csésze  és párta egyenlõ, <EM>lepelnek</EM> nevezzük, ha teljesen hiányzik, <EM>csupasz</EM> a virág.<BR>
  Ha a porzó és termõ együtt van a virágban, a virág <EM>kétivarú</EM> (pároséltû); ha csak egyik, vagy másik van meg, <EM>egyivarú</EM> (özvegy), még  pedig, ha csak a porzó van jelen, a virág <EM>porzós,</EM> ha csak a termõ van  meg, <EM>termõs;</EM> ha a virágban sem porzó, sem termõ nincsen, <EM>meddõ.</EM> (E névvel különben azokat a virágokat is szokták jelölni, a melyekben a termõ  meg van ugyan, de különbözõ okokból magfejlesztésre alkalmatlan.)<BR>
  Ha egy-egy növényen vagy csak porzós, vagy csak termõs  virágokat találunk: <EM>kétlakinak</EM> nevezzük (kender, fûzfa); ha a porzó és a  termõ külön-külön virágokban, esetleg külön virágcsoportokban van, de mégis egy  és ugyanazon növényen, azt <EM>egylakinak</EM> hivjuk (mogyorófa, kukoricza).  Találhatunk olyan növényeket is, melyeken némely virágokban együtt van a porzó  és termõ, másokban csak porzó, vagy csak termõ sõt mind a háromféle virág is  föllelhetõ, egy és ugyanazon növényen ezek a <EM>felemás-virágúak.</EM> (Polygamia, kevert-virágúak.)<BR>
  A<EM> kocsány</EM> kiszélesedõ részét, melyen a virág részei  fejlõdtek, <EM>virágvaczoknak</EM> (virágtanyának) hivjuk. Ha a közös vaczkon  több virág van együtt (például a fészkesekén), <EM>virágzati vaczok</EM> a neve.<BR>
  A<EM> csésze</EM> rendes alakjáról kapta a nevét; lehet azonban  csöves is; ha pedig többlevelû, akkor egyes levélkéi, esetleg karéjai,  sallangjai csillagosan is állhatnak. Néha lehull már a bimbó feslésekor (mák) <EM>hullatag;</EM> ezért jó a pontos vizsgálathoz bimbót is gyûjteni. Ha a csésze még a termésen  is megvan, <EM>maradó,</EM> ha a termésen már nincs meg, <EM>lehulló.</EM><BR>
  A csésze sokszor színes, gyakran helyettesíti a csökevényes,  vagy más czélra szolgáló, például mézfejtõvé módosult pártát (sisakvirág, gólyahír).<BR>
  A<EM> párta</EM> állhat különálló úgynevezett <EM>sziromlevelekbõl,</EM> ilyenkor <EM>vált</EM> vagy <EM>többszirmú;</EM> ha nem áll több részbõl, akkor <EM>egyszirmú</EM> vagy <EM>forrtszirmú</EM> (például csengetyûke). A sziromlevél alsó elkeskenyedõ  része a<EM> köröm,</EM> széles része a <EM>lemez.</EM> A vált szirmú virág lehet <EM>sugaras</EM> (hérics), <EM>keresztes</EM> (retek), <EM>pillangós</EM> vagy <EM>csónakos</EM> (borsó), <EM>rózsavirágú</EM> (alma) stb. A forrtszirmú virág alakja lehet <EM>gömb</EM> (afonya), <EM>harang</EM> (hóvirág), <EM>bögre</EM> (gyöngyike), <EM>gyûszû</EM> (gyûszûvirág), <EM>csõ</EM> (nadálytõ), <EM>tölcsér</EM> (szulák); <EM>nyelves,</EM> ha alsó részében csöves, felsõ része nyelvalakú (fészkesek), szája lehet <EM>ajakosan</EM> metszve (zsálya), csöve lehet <EM>csukott</EM> (a gyujtoványon a duzzadt inytõl,  a nefelejcsen és sok érdes levelûn a <EM>torokpikkelyektõl</EM>). A párta lehet <EM>sarkantyús,</EM> esetleg egyik vagy több sziromlevele sarkantyúban végzõdik.<BR>
  A <EM>lepel</EM> lehet csészeszerû (szilfa), pártaszerû  (hóvirág), pelyvaszerû (sás), pikkelyszerû (mogyoró).<BR>
  A pártán belül álló sziromnemû levelek a <EM>meIlékpártát</EM> képezik. Ez fejlõdhetik ama hártyaszerû függelékbõl, mely némely sziromlevélen  azon a helyen nõ, hol a párta lemeze a körömbe megy át és a mely megfelel a  fûlevél nyelvecskéjének (nárczis), továbbá porzókból (parnasszia),  torokpikkelyekbõl (borágó).<BR>
  Ha a virág csak egyetlen egy irányú vágással metszhetõ két  részarányos félre, akkor <EM>kétoldalú részarányos </EM>v.<EM> zygomorph</EM> (gyujtovány); ha sok irányban lehet két-két teljesen egyenlõ részre metszeni, <EM>csillagos</EM> vagy <EM>küllõsen arányos</EM> vagyis <EM>actinomorph</EM> (csipkerózsa); lehet <EM>szabálytalan </EM>is (macskagyökér) ha két egyenlõ részre nem metszhetõ.<BR>
  A <EM>porzó</EM> két részbõl áll: a <EM>szálból</EM> és <EM>portartóból</EM> (portok, porzacskó, porhon), ha portokja nincs, meddõ vagyis <EM>álporzó.</EM><BR>
  Ha a virágban levõ porzóknak mind a száluk, mind a portartójuk  egymástól külön áll, nincsen összenõve, a porzók <EM>szabadok;</EM> ezek lehetnek  egyenlõ vagy különbözõ hosszúak. Ha a száluk össze van nõve, a következõ esetek  lehetségesek: valamennyi egy nyalábba nõtt: <EM>egyfalkás</EM> (mályva), kettõbe,  – a különálló akár csak egy szál is számít – <EM>kétfalkás</EM> (borsó és a  legtöbb hüvelyes); ha kettõnél több nyalábba nõttek, akkor <EM>sokfalkásak</EM> (orbánczfû). Ha a portartók nõttek csõvé, akkor <EM>csõporzósnak</EM> mondjuk a  virágot. A portokok a szálon különbözõképen helyezkedhetnek el és  különbözõképen nyílnak fel, nevezetesen a virág belseje vagy kerülete felé.<BR>
  A <EM>termõ</EM> egy vagy több termõlevél összenövésébõl  keletkezik; részei a többnyire gömbölyû, tojásalakú vagy elliptikus <EM>magház,  a</EM> magház tetején levõ, rendszerint vékony <EM>bibeszál, </EM>s ennek a végén  egy v. több gömbölyû buzogány vagy más alakú <EM>bibe.</EM> Ha a bibeszál  hiányzik, a bibe ül.<BR>
  A magház lehet <EM>egy- </EM>v.<EM> többüregû, egy-</EM> és <EM>többrekeszû.  A</EM> több üregû magházban az üregek teljesen elkülönültek (alma), a  többrekeszû termésben az üregek közlekednek egymással (mák).<BR>
  Ha a virág ágrésze úgy fejlõdött, hogy a magház közvetetlen a  kocsány végén, a csúcsán áll és alatta helyezkedik el a <EM>csésze,</EM> a <EM>párta</EM> és a <EM>porzó,</EM> akkor a magház <EM>felsõ állású,</EM> a virág pedig alól álló  (alsó állású, hypogyn), ellenben, ha a magház felett helyezkedik el a csésze, a  párta és a porzók, akkor a magház <EM>alsó állású,</EM> a virág pedig felül álló  (felsõ állássú, epigyn) végül lehet a virág <EM>termõkörüli</EM> (perigyn), ha a  besüppedt termõ körül kiemelkedõ vaczok szélen helyezkednek el a virág részei  (szilva.)</P>
<H5 align="justify">A virágzat</H5>
<P align="justify">A virágok vagy magánosan állhatnak, pld. murvák hónaljában,  vagy több áll együtt közös tengelyen a szár bizonyos rendszerû ágain, vagyis <EM>virágzatot</EM> alkotnak.<BR>
  A fontosabb virágzatok a következõk:<BR>
  1. <EM>Fûzér.</EM> A virágok kocsánytalanok és a megnyúlt  tengelyen ülnek. Alakjai: a <EM>kalászka,</EM> virágai pelyvásak; több  kalászkának egy tengelyen való elhelyezõdése adja a <EM>kalászt</EM> (ez már  összetett fûzér, pl. a legtöbb pázsitfû virágzata); – a <EM>barka</EM> virágai  hiányosak és a porzók elporzódása vagy a termés érése után egészben hull le  (fûz); a <EM>torzsa</EM> virágzat tengelye vaskos, húsos (tengeri), rendesen egy  vagy több buroklevél takarja.<BR>
  2.<EM> Fürt. A</EM> fûzértõl abban különbözik, hogy a virágok  kocsányosak. A tipikus fürtön a kocsányok nagyjában egyforma hosszúak; a<EM> sátorozó</EM> fürtön a szélsõk oly hosszúak, hogy a virágok körülbelül egy  magasságban állanak, a <EM>buga</EM> pedig kúpalakú fürt, alsó része t. i.  összetett fürt, felsõ része pedig egyszerû. A füvek bugájának ágai sokszor  egészen rövidek, úgy hogy az összetett virágzat füzérnek látszik; ekkor <EM>álfüzérnek</EM> mondjuk.<BR>
  3.<EM> Ernyõ.</EM> A kocsányok a szár csúcsából erednek és úgy  állanak mint az ernyõ küllõi (cseresznye, som); ha az elsõrendû küllõk végén  újra sugarasan álló másodrendû kocsányok vannak, <EM>összetett ernyõ</EM> keletkezik (kapor); ha a virágok kocsánytalanok, <EM>gombvirágzat</EM> (fejvirágzat) áll elõ (gubóvirág, lóhere); ha a kocsánytalan virágok a  virágtengely erõsen kiszélesedõ vaczkán ülnek szorosan egymás mellett és az  egész virágzatot a murvapikkelyek övezik, <EM>fészkesnek</EM> mondjuk.<BR>
  4.<EM> Kunkor </EM>és<EM> forgó.</EM> Ha a szár vége felé  közvetetlen a virág alatt csak egy oldalág fejlõdik, ennek végén képzõdõ virág  alatt ismét csak egy oldalág nõ az elõbbi elágazással mindég egyazon oldalon s  a további elágazás is ugyanezen terv szerint folytatódik, a miért az egész  virágzat okvetlen bekunkorodik: <EM>kunkor</EM> virágzat áll elõ (nefelejcs). A<EM> csigafürt</EM> vagy <EM>forgó</EM> abban különbözik az elõbbitõl, hogy az  oldalágak mindig váltakozva, az elõbb keletkezõvel, ellenkezõ oldalon  mutatkoznak, nem kunkorodik tehát, mert mindig visszafordul, zegzugos (harmatfû).<BR>
  5.<EM> Bog. </EM>A szár virágban végzõdik, a virág alatt  egymással szemben két hosszabb oldalág fejlõdik, melynek mindenike ismét  virágban végzõdik és alatta ismét egy-egy hosszabb ág fejlõdik: <EM>kettõs bog</EM> virágzat (Silene). A bog ágai is sokszor igen rövidek, és a bogvirágzatok a két  átellenes levél hónaljában úgy helyezkednek el, hogy örveknek látszanak  (árvacsalán). Ha a bogas virágzat fõágai a kocsánynak majdnem egy pontjából  erednek és több oldalága kettõs és egyes bogvirágzatokba mennek át mindig virággal  végzõdve, melyek végül közel egy síkba jutnak mint az összetett ernyõn, akkor <EM>bogernyõ</EM> keletkezik (bodza). Ha az ágak igen rövidek, akkor a gombvirágzathoz hasonló és <EM>csembõknek</EM> mondjuk (aranka).<BR>
  Sokan a virágzatokhoz sorolják a<EM> tobozt is</EM> (fenyõk),  melynek pikkelylevelei fásak, és a <EM>tobozbogyót</EM> (boróka), melynek  összenõtt pikkelyei húsosak; de ezektõl megkülönböztetendõ az <EM>áltoboz,</EM> mely fürtösen összetett bogvirágzat fásodó murvalevelekkel (égerfa.)</P>
<H3 align="justify">A termés<A name="term" id="term"></A></H3>
<P align="justify">A magház üregében található apró kis testecskékbõl, – a  magkezdeményekbõl – magvak fejlõdnek, de csak akkor, ha a bibére jutó  virágporszemecskébõl fejlõdõ tömlõ csúcsa egészen hozzájok, sõt belsejökbe jut.  A virágporszemecskének a bibére való jutása a<EM> beporzás,</EM> a tömlõcsúcsa és  a magkezdemények belseje tartalmának összeolvadása a <EM>termékenyítés,</EM> melynek következménye azután, hogy a magkezdeménybõl <EM>mag,</EM> a termõbõl  pedig termés keletkezik.<BR>
  Rendesen az egész termõbõl, vagy leginkább alsó részébõl a  magházból keletkezik a termés, de a virág valamely más része is hozzájárulhat a  termés képzéséhez (az alma képzõdéséhez pld. a csésze is hozzájárul); az ilyen  termést <EM>áltermésnek </EM>is szokás nevezni.<BR>
  A termékenyítésre más virágbeli por mindig kívánatosabb mint  az ugyanazon virágbeli; az átvitelt vagy a szél végzi (pázsitfüvek, fenyõk),  vagy a rovarok közbenjárásával történik (ilyen a legtöbb színes virág). Az  elsõket <EM>szél-, az</EM> utóbbiakat <EM>rovarporozta</EM> növényeknek nevezzük.  Az elsõk a virágport óriási mennyiségben fejlesztik, mert sok veszendõbe megy,  az utóbbiak pedig a rovarok csalogatására a feltûnõ színen, illaton kívül még  édes nedvet, úgynevezett <EM>nektár</EM>-t is fejlesztenek, mely külön részekben,  a<EM> mézfejtõkben</EM> válik ki. A magvak a termés üregében kis szállal  (magzsinór) vannak megerõsítve, melyeknek nyoma a levált magon is látható  (köldökfolt). A mag héján belõl találjuk a magfehérjét és a csirát, vagy csak  ez utóbbit. Mindazt, a mi a magot burkolja, <EM>magrejtõnek</EM> (maghéj,  pericarpium) nevezzük.<BR>
  A fontosabb termésalakok a következõk:<BR>
  1. <EM>Toktermés.</EM> Fala száraz és érés után különbözõ módon  kovadó. Külön névvel is jelölik a következõket:<BR>
  a) <EM>Tüszõ.</EM> A magház egy termõlevélbõl alakult, együregû;  megérve, egy oldalán egész hoszszában kovad (hunyor, kandilla, basa-rózsa).<BR>
  b)<EM> Hüvely.</EM> Magháza szintén egy levélbõl fejlõdött; hegyérõl  kezd nyilni, két kopácsra válva szét; a kopácsok hosszában gyakran össze is  csavarodnak (bab); ritkábban esik szét a hüvely czikkekre (koronilla).<BR>
  c) <EM>Beczõ.</EM> Fala két termõlevélbõl alakul, két üregû.  Megérve a magház két fala a kocsány felõli részén, tehát tövén kezd kovadni és  lehull. A választófal a kemény peremére nõtt magvakkal soká megmarad. Ha  méretei körülbelül egyenlõk, vagyis alig hosszabb mint széles, akkor <EM>beczõkének</EM> nevezik. (Valemennyi keresztes növény termése ide tartozik.)<BR>
  d) <EM>Fedeles tok.</EM> Gömbölyû vagy bögrealakú; éréskor egy  kis fedõ hasad le róla (tikszem, beléndek).<BR>
  2. <EM>Fel nem nyíló termés</EM><BR>
  a) <EM>Makk.</EM> Kemény falú, egymagvú. Fala nem nõ össze a  maggal (mogyoró).<BR>
  b)<EM> Szemtermés,</EM> (aszmag). Fala vékony bõrnemû, egymagvú  és a maggal szorosan összetapad, felsõ állású (búzaszem).<BR>
  c)<EM> Kaszat. Az</EM> elõbbihez hasonló, fala a maggal  összetapad, de mindig alsó állású magházból fejlõdik és gyakran szõrüstököt,  hártyákat vagy bóbitát visel (fészkesek).<BR>
  d)<EM> Szárnyas makk.</EM> Az együregû magháznak legalább egy  oldalán kinyúló hártyás szárnya van (kõris, szil).<BR>
  3.<EM> Széthasadó termés.</EM> Száraz, több üregû magház, mely  éréskor annyi rekesztermésre esik szét, a hány ürege volt a magháznak  (ernyõsök, galaj, mályva, ajakosak).<BR>
  4.<EM> Bogyó.</EM> Magrejtõje egészben húsos és belsõ része,  különösen a válaszfalak ellevesednek (szõlõ); egyik alakja a<EM> tök.</EM><BR>
  5.<EM> Almatermés.</EM> Ebben a magvak pergamenszerû hártyába  vannak burkolva és faluk kívül húsos (alma, körte).<BR>
  6.<EM> Csonthéjas termés.</EM> Magrejtõjének külseje vékony héj;  közepe vastagabb, puha, rendszerint húsos, belsõ rétege pedig igen kemény az u.  m. csonthéj (szilva, meggy). Egy termésben több csonthéj is lehet (varjútövis).<BR>
  Hogy a növény ivadékai valamennyien egy helyen ne maradjanak  és se egymást se az anyanövényt a fejlõdésben ne gátolják: vagy a termés, vagy  a mag úgy van alkotva, hogy a mag az anyanövénytõl legalább is bizonyos  távolságra eljusson. Némelyik valóságos léghajó és több km. távolságra úszik,  repül a levegõben. A különbözõ alkotású szõrüstökök, levegõvel telt magfalak, a  szél megkapaszkodására szolgáló lécnek, hártyák mind ezt czélozzák. Sok termés  vagy mag horgas kapaszkodó szõrökkel van ellátva és az állatok viszik nem  egyszer más országba is; más terméseknek a színe húsa kelti fel az állatok  figyelmét, melyek azután elhurczolják, a magvakat kiszórva belõlök.<BR>
  Maga a termés is úgy nyílik, hogy messze ellöki a magot,  (gerely) vagy a magvak csak a széltõl lengetve bizonyos nagyobb távolságra  szóratnak ki (füzike, mák).</P>
<H3 align="justify">A mez<A name="mez" id="mez"></A></H3>
<P align="justify">A növények bármely részét bizonyos mez is takarhatja pl.  szõrszálak, viaszk, só, levegõvel telt hólyagocskák stb... A szõrszálak  lehetnek egyszerûek, elágazók, ízeltek vagy mirigyesek; az utóbbi esetben a  szõrszál valamely részében legalább egy ideig nedvet választ ki, vagy rejt  magában.<BR>
  A mez óvja a növényt túlságos párolgás ellen, megóvja  állatoktól (a rózsa tüskéje, csalán csípõs szõrszála), táplálék fölszívására  szolgál a gyökereken és pl. a hízókalevelén; óvja a nektárt hívatlan, a  virágpor átvitelére alkalmatlan vendégektõl stb.<BR>
  A mezet alkotó szõrszálak nagysága, sûrûsége, alkotása szerint  lehet a növény szõrös, molyhos, gyapjas, sertés, borzas stb. – A szõrszálak  vagy az egész növényt, vagy egyes részeit egészen vagy csak részben borítják.  Így a mez ösztörüs, ha a szárnak csak bizonyos sávja szõrös.</P>


</BODY></HTML>