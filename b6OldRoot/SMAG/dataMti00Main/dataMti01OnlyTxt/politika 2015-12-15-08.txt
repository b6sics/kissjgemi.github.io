<h3>Magyarország-Németország&nbsp;</h3>
<h4>Illegális bevándorlás - Szakértő: folyik a merkeli politikai kiigazítása</h4>
<p align="left"><br>
    Budapest, 2015. december 15., kedd (MTI) - Folyik a Merkel-féle menekültpolitika lopózó kiigazítása, hogy a kancellárnak ne kelljen önmagának ellentmondania - mondta Kiss J. László, a Budapesti Corvinus Egyetem egyetemi tanára az M1 aktuális csatorna kedd reggeli műsorában.&nbsp;<br>
<br>
    Az egyetemi tanár szerint a német Kereszténydemokrata Unió (CDU) kongresszusának lényege a párt egységének hangsúlyozása, "Merkel politikai túlélésének biztosítsa" volt.<br>
    A szakértő Angela Merkel kancellár, a CDU elnökének kongresszusi beszédéről elmondta: új elem, a kritikusok számára érezhető engedmény az, hogy a kancellár arról beszélt, aki menedéket kér az országban, annak be kell tartanai a német törvényeket, szokásokat, és meg kell tanulnia németül.     Felhívta a figyelmet arra, hogy Merkel korábbi kijelentéseivel szemben most arról beszélt, hogy a multikulturalizmus párhuzamos társadalmakhoz vezet, és "egy nagy hazugság, nagy illúzió".&nbsp;<br>
    Arról van szó, hogy Merkel "ezt a ciklust túlélje", és tulajdonképpen az a lojalitás, amit iránta a pártkongresszuson tanúsítottak, arra vonatkozik, hogy ne kelljen önmagának ellentmondania. Ugyanakkor azt is meg kell jegyezni, folyik a lopózó kiigazítása ennek a politikának, egy menedékcsomag-szigorítást már novemberben elfogadtak, és az új évben a szigorítások folytatódni fognak - mondta Kiss J. László.<br>
<br>
</p>
<p align="right">MTI 2015. december 15., kedd 8:37</p>
