<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" lang="hu" xml:lang="hu">
  
<!-- Mirrored from yingu.hu/stories/?q=book/export/html/390 by HTTraQt Website Copier/1.x [Karbofos 2012-2017] k, 31 márc 2020 06:03:05 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
<meta http-equiv="Content-Type" content="text/html; charset=utf-8" />
    <meta http-equiv="Content-Type" content="text/html; charset=utf-8" />
    <title>II. Proletárok és kommunisták</title>
    <base  />
    <link type="text/css" rel="stylesheet" href="../misc/print.html" />
      </head>
  <body>
              <div class="section-1">
                <div class="section-2">
          
    <div id="node-390" class="section-3">
  <h1 class="book-heading">II. Proletárok és kommunisták</h1>
  <div style="text-align: justify; ">Milyen viszonyban állanak a kommunisták a proletárokkal általában?</div>
<div style="text-align: justify; ">&nbsp;</div>
<div style="text-align: justify; ">A kommunisták nem külön párt a többi munkáspárttal szemben.</div>
<div style="text-align: justify; ">&nbsp;</div>
<div style="text-align: justify; ">Nincsenek az egész proletariátus érdekeitől elütő érdekeik.</div>
<div style="text-align: justify; ">&nbsp;</div>
<div style="text-align: justify; ">Nem állítanak fel külön[K] elveket, hogy ezek kaptájára húzzák a proletármozgalmat.</div>
<div style="text-align: justify; ">&nbsp;</div>
<div style="text-align: justify; ">A kommunisták a többi proletárpárttól csak abban különböznek, hogy egyrészt a proletárok különböző nemzeti harcaiban az egész proletariátus közös, a nemzetiségtől független érdekeit hangsúlyozzák és érvényesítik, másrészt abban, hogy a proletariátus és a burzsoázia között folyó harc különböző fejlődési fokain mindig az összmozgalom érdekét képviselik.</div>
<div style="text-align: justify; ">&nbsp;</div>
<div style="text-align: justify; ">A kommunisták tehát a gyakorlatban minden ország munkáspártjainak leghatározottabb[L], szüntelen továbbhaladásra ösztökélő részét alkotják; az elmélet terén a proletariátus többi tömegével szemben az az előnyük, hogy világosan látják a proletármozgalom feltételeit, menetét és általános eredményeit.</div>
<div style="text-align: justify; ">&nbsp;</div>
<div style="text-align: justify; ">A kommunisták legközelebbi célja ugyanaz, mint valamennyi többi proletárpárté: a proletariátus osztállyá alakítása, a burzsoá uralom megdöntése, a politikai hatalom meghódítása a proletariátus által.</div>
<div style="text-align: justify; ">&nbsp;</div>
<div style="text-align: justify; ">A kommunisták elméleti tételei korántsem egyik vagy másik világboldogító által kitalált vagy felfedezett eszméken, elveken nyugszanak.</div>
<div style="text-align: justify; ">&nbsp;</div>
<div style="text-align: justify; ">E tételek csupán általános kifejezései a meglevő osztályharc, a szemünk láttára végbemenő történelmi mozgalom tényleges viszonyainak. A korábbi tulajdonviszonyok eltörlése nem olyasmi, ami sajátságosan a kommunizmus jellegzetessége.</div>
<div style="text-align: justify; ">&nbsp;</div>
<div style="text-align: justify; ">Minden tulajdonviszony állandó történelmi változásnak, állandó történelmi átalakulásnak volt alávetve.</div>
<div style="text-align: justify; ">&nbsp;</div>
<div style="text-align: justify; ">A francia forradalom például eltörölte a hűbéri tulajdont a polgári tulajdon javára.</div>
<div style="text-align: justify; ">&nbsp;</div>
<div style="text-align: justify; ">Ami a kommunizmust megkülönbözteti, az nem általában a tulajdon eltörlése, hanem a polgárt tulajdon eltörlése.</div>
<div style="text-align: justify; ">&nbsp;</div>
<div style="text-align: justify; ">De a modern polgári magántulajdon, az utolsó és legtökéletesebb kifejezése a termékek olyan előállításának és elsajátításának, amely osztályellentéteken alapul, azon, hogy az egyik ember a másikat[M] kizsákmányolja.</div>
<div style="text-align: justify; ">&nbsp;</div>
<div style="text-align: justify; ">Ilyen értelemben a kommunisták ebben az egyetlen kifejezésben foglalhatják össze elméletüket: a magántulajdon megszüntetése.</div>
<div style="text-align: justify; ">&nbsp;</div>
<div style="text-align: justify; ">Nekünk, kommunistáknak szemünkre vetették, hogy el akarjuk törölni a személyesen szerzett, önnönmunkával keresett tulajdont; azt a tulajdont, amely minden személyi szabadságnak, tevékenységnek és önállóságának alapja.</div>
<div style="text-align: justify; ">&nbsp;</div>
<div style="text-align: justify; ">Munkával keresett, szerzett, megszolgált tulajdon! A kispolgári, kisparaszti tulajdonról beszéltek-e, amely a polgári tulajdont megelőzte? Ezt a tulajdont nem kell eltörölnünk, az ipar fejlődése eltörölte és napról napra eltörli.</div>
<div style="text-align: justify; ">&nbsp;</div>
<div style="text-align: justify; ">Vagy a modern polgári magántulajdonról beszéltek?</div>
<div style="text-align: justify; ">&nbsp;</div>
<div style="text-align: justify; ">De teremt-e a bérmunka, a proletár munkája a proletárnak tulajdont? Semmi esetre. A bérmunka a tőkét teremti meg, vagyis azt a tulajdont, amely a bérmunkát kizsákmányolja, amely csak azzal a feltétellel gyarapodhat, hogy új bérmunkát hoz létre, hogy azt újra kizsákmányolja. A tulajdon mai alakjában a tőke és a bérmunka ellentétében mozog. Vegyük szemügyre ennek az ellentétnek mindkét oldalát.</div>
<div style="text-align: justify; ">&nbsp;</div>
<div style="text-align: justify; ">Tőkésnek lenni nemcsak tisztán személyi, hanem társadalmi helyzet elfoglalását is jelenti a termelésben. A tőke közösségi termék és csak a társadalom sok tagjának együttes tevékenységével, sőt végeredményben csak valamennyi tagjának együttes tevékenységével hozható mozgásba.</div>
<div style="text-align: justify; ">&nbsp;</div>
<div style="text-align: justify; ">A tőke tehát nem személyi, hanem társadalmi tulajdon.</div>
<div style="text-align: justify; ">&nbsp;</div>
<div style="text-align: justify; ">Ha tehát a tőkét közösségi tulajdonná változtatjuk át, amely a társadalom valamennyi tagjáé, akkor nem személyi tulajdon változik át társadalmivá. Csupán a társadalmi jellege változik meg a tulajdonnak. A tulajdon elveszti osztályjellegét.</div>
<div style="text-align: justify; ">&nbsp;</div>
<div style="text-align: justify; ">Térjünk át a bérmunkára.</div>
<div style="text-align: justify; ">&nbsp;</div>
<div style="text-align: justify; ">A bérmunka átlagos ára a munkabér minimuma, azaz azoknak a létfenntartási eszközöknek az összege, melyek szükségesek ahhoz, hogy a munkást mint munkást életben tartsák. Amit tehát a bérmunkás a maga tevékenységével elsajátít, az pusztán arra elég, hogy csupasz életét újratermelje. Mi semmi esetre sem akarjuk eltörölni a közvetlen élet újratermelésére szolgáló munkatermékeknek ezt a személyi elsajátítását, azt az elsajátítást, amely nem tesz lehetővé idegen munka fölött hatalmat adó többletet. Mi csak ennek az elsajátításnak nyomorúságos jellegét akarjuk megszüntetni, amikor a munkás csak azért él, hogy a tőkét gyarapítsa, csak annyiban él, amennyiben az uralkodó osztály érdeke megkívánja.</div>
<div style="text-align: justify; ">&nbsp;</div>
<div style="text-align: justify; ">A polgári társadalomban az eleven munka csak eszköz a felhalmozott munka gyarapítására. A kommunista társadalomban a felhalmozott munka csak eszköz a munkások életfolyamatának kibővítésére, gazdagítására, előmozdítására.</div>
<div style="text-align: justify; ">&nbsp;</div>
<div style="text-align: justify; ">A polgári társadalomban tehát a múlt uralkodik a jelenen, a kommunista társadalomban a jelen a múlton. A polgári társadalomban a tőke önálló és személyisége van, a munkálkodó egyén ellenben önállótlan és személytelen.</div>
<div style="text-align: justify; ">&nbsp;</div>
<div style="text-align: justify; ">És ennek a viszonynak a megszüntetését nevezi a burzsoázia a személyiség és a szabadság megszüntetésének! És joggal. Kétségtelenül a burzsoá személyiség, a burzsoá önállóság és a burzsoá szabadság megszüntetéséről van szó.</div>
<div style="text-align: justify; ">&nbsp;</div>
<div style="text-align: justify; ">Szabadságon a mai polgári termelési viszonyok között a szabadkereskedelmet, a szabad adásvételt értik.</div>
<div style="text-align: justify; ">&nbsp;</div>
<div style="text-align: justify; ">De ha elesik a kalmárkodás, akkor elesik a szabad kalmárkodás is. A szabad kalmárkodásról hangoztatott szólamoknak éppúgy, mint burzsoáziánk minden egyéb szabadságkérkedésének, egyáltalában csak a kötött kalmárkodással, a középkor elnyomott polgáraival szemben van értelmük, de nem a kalmárkodásnak, a polgári termelési viszonyoknak és magának a burzsoáziának kommunista megszüntetésével szemben.</div>
<div style="text-align: justify; ">&nbsp;</div>
<div style="text-align: justify; ">Rémüldöztök, hogy mi meg akarjuk szüntetni a magántulajdont. De fennálló társadalmatokban a társadalom tagjainak kilenctized részére nézve megszűnt a magántulajdon; a magántulajdon éppen azáltal létezik, hogy a társadalom kilenctized részére nézve nem létezik. Azt vetitek tehát szemünkre, hogy olyan tulajdont akarunk megszüntetni, amelynek szükségszerű előfeltétele, hogy a társadalom óriási többségének nincs tulajdona.</div>
<div style="text-align: justify; ">&nbsp;</div>
<div style="text-align: justify; ">Egyszóval azt vetitek szemünkre, hogy a ti tulajdonotokat akarjuk megszüntetni. Valóban, ezt akarjuk.</div>
<div style="text-align: justify; ">&nbsp;</div>
<div style="text-align: justify; ">Attól a pillanattól kezdve, hogy a munka nem változtatható át tőkévé, pénzzé, földjáradékká, egyszóval monopolizálható társadalmi hatalommá, azaz attól a pillanattól, hogy a személyi tulajdon nem csaphat át polgári tulajdonba, attól a pillanattól kezdve szerintetek megszűnt a személyiség.</div>
<div style="text-align: justify; ">&nbsp;</div>
<div style="text-align: justify; ">Beismeritek tehát, hogy személyiségen senki mást nem érttek, mint a burzsoát, a polgári tulajdonost. És ezt a személyiséget csakugyan meg kell szüntetni.</div>
<div style="text-align: justify; ">&nbsp;</div>
<div style="text-align: justify; ">A kommunizmus senkitől sem veszi el azt a hatalmat, hogy társadalmi termékeket elsajátítson, csupán azt a hatalmat veszi el, hogy ezen elsajátítás révén idegen munkát leigázzon.</div>
<div style="text-align: justify; ">&nbsp;</div>
<div style="text-align: justify; ">Akadt olyan ellenvetés, hogy a magántulajdon megszüntetésével megszűnik minden tevékenység és általános lustaság kap lábra.</div>
<div style="text-align: justify; ">&nbsp;</div>
<div style="text-align: justify; ">Eszerint a polgári társadatomnak rég tönkre kellett volna mennie a restség miatt; mert azok, akik dolgoznak benne, nem szereznek, és azok, akik szereznek benne, nem dolgoznak. Az egész aggály arra a tautológiára lyukad ki, hogy mihelyt nincs tőke, nincs többé bérmunka.</div>
<div style="text-align: justify; ">&nbsp;</div>
<div style="text-align: justify; ">Mindazokat az ellenvetéseket, amelyeket az anyagi termékek kommunista elsajátítási és termelési módja ellen felhoztak, ugyanúgy kiterjesztették a szellemi termékek elsajátítására és termelésére is. Ahogy a burzsoá szemében az osztálytulajdon megszűnése magának a termelésnek a megszűnése, úgy az osztályműveltség megszűnése az ő szemében azonos egyáltalában a műveltség megszűnésével.</div>
<div style="text-align: justify; ">&nbsp;</div>
<div style="text-align: justify; ">Az a műveltség, melynek vesztét siratja, az óriási többség számára a géppé idomítást jelenti.</div>
<div style="text-align: justify; ">&nbsp;</div>
<div style="text-align: justify; ">De ne vitatkozzatok velünk úgy, hogy a polgári tulajdon eltörlését a szabadságról, műveltségről, jogról stb.-ről alkotott polgári elképzeléseiteken méritek. Eszméitek maguk is a polgári termelési és tulajdonviszonyok termékei, amiként jogotok csupán osztályotok törvényre emelt akarata, olyan akarat; amelynek tartalma adva van osztályotok anyagi életfeltételeiben.</div>
<div style="text-align: justify; ">&nbsp;</div>
<div style="text-align: justify; ">Abban az érdek sugallta elképzelésben, amellyel ti a magatok termelési és tulajdonviszonyait[N] történelmi, a termelés fejlődésében átmeneti viszonyokból örök természeti és észtörvényekké változtatjátok át, osztoztok minden letűnt uralkodó osztállyal. Amit meg tudtok érteni, ha az ókori tulajdonról van szó, amit meg tudtok érteni, ha a hűbéri tulajdonról van szó, azt már nem szabad megértenetek a polgári tulajdonnál.</div>
<div style="text-align: justify; ">&nbsp;</div>
<div style="text-align: justify; ">A család megszüntetése! Még a legradikálisabbak is felháborodnak a kommunisták e gyalázatos szándékán.</div>
<div style="text-align: justify; ">&nbsp;</div>
<div style="text-align: justify; ">Mi a jelenlegi, a polgári család alapja? A tőke, a magánszerzés. Teljesen kifejlett alakban ez a család csak a burzsoázia számára létezik; de kiegészítői a proletár kényszerű családtalansága és a nyilvános prostitúció.</div>
<div style="text-align: justify; ">&nbsp;</div>
<div style="text-align: justify; ">A burzsoá családja természetesen megszűnik e kiegészítőjének a megszűnésével és mindkettő eltűnik a tőke eltűnésével.</div>
<div style="text-align: justify; ">&nbsp;</div>
<div style="text-align: justify; ">Szemünkre vetitek, hogy mi meg akarjuk szüntetni azt, hogy a szülők kizsákmányolják gyermekeiket? Ezt a bűntényt beismerjük.</div>
<div style="text-align: justify; ">&nbsp;</div>
<div style="text-align: justify; ">De, mondjátok ti, mi megszüntetjük a legmeghittebb viszonyokat, amikor az otthoni nevelés helyébe a társadalmit tesszük.</div>
<div style="text-align: justify; ">&nbsp;</div>
<div style="text-align: justify; ">Vajon nem a társadalom határozza-e meg a ti nevelésteket is? Nem azok a társadalmi viszonyok határozzák-e meg, amelyek közt neveltek, a társadalomnak az iskola stb. révén történő közvetlenebb vagy közvetettebb beavatkozása? Nem a kommunisták találták ki a társadalom hatását a nevelésre; ők csupán megváltoztatják e hatás jellegét, kiragadják a nevelést az uralkodó osztály befolyása alól.</div>
<div style="text-align: justify; ">&nbsp;</div>
<div style="text-align: justify; ">A családról és a nevelésről, a szülők és gyermekek közötti meghitt viszonyról hangoztatott polgári szólamok annál visszataszítóbbak, minél inkább széttépi a nagyipar a proletárok minden családi kötelékét, minél inkább változtatja a gyermekeket közönséges kereskedelmi cikké és munkaszerszámmá.</div>
<div style="text-align: justify; ">&nbsp;</div>
<div style="text-align: justify; ">De ti, kommunisták, a nőközösséget akarjátok bevezetni, kiáltja felénk karban az egész burzsoázia.</div>
<div style="text-align: justify; ">&nbsp;</div>
<div style="text-align: justify; ">A burzsoá puszta termelési szerszámnak tekinti feleségét. Hallja, hogy a termelési szerszámok közösségi kiaknázását követelik, és persze nem tud egyebet gondolni, mint azt, hogy ez a közösségi sors a nőket szintén éri majd.</div>
<div style="text-align: justify; ">&nbsp;</div>
<div style="text-align: justify; ">Nem sejti, hogy éppen arról van szó, hogy megszüntessük a nőknek azt a helyzetét, amelyben puszta termelési szerszámok.</div>
<div style="text-align: justify; ">&nbsp;</div>
<div style="text-align: justify; ">Egyébként semmi sem nevetségesebb, mint burzsoáink magasztos erkölcsi felháborodása a kommunisták állítólagos hivatalos nőközösségén. A kommunistáknak nem kell a nőközösséget bevezetniök, mert ez majdnem mindig létezett.</div>
<div style="text-align: justify; ">&nbsp;</div>
<div style="text-align: justify; ">Burzsoáink nem elégednek meg azzal, hogy proletárjaik felesége és leányai rendelkezésükre állanak, a hivatalos prostitúcióról nem is beszélve, hanem fő gyönyörűségüket abban lelik, hogy egymás feleségét elcsábítják.</div>
<div style="text-align: justify; ">&nbsp;</div>
<div style="text-align: justify; ">A polgári házasság a valóságban feleségközösség. Legfeljebb azt lehetne a kommunistáknak szemükre vetni, hogy a képmutatóan leplezett nőközösség helyett hivatalos, őszinte nőközösséget akarnak bevezetni. Egyébként magától értetődik, hogy a mostani termelési viszonyok megszűnésével a belőlük fakadó nőközösség, vagyis a hivatalos és nem hivatalos prostitúció is eltűnik majd.</div>
<div style="text-align: justify; ">&nbsp;</div>
<div style="text-align: justify; ">Továbbá szemükre vetették a kommunistáknak, hogy el akarják törölni a hazát, a nemzetiséget.</div>
<div style="text-align: justify; ">&nbsp;</div>
<div style="text-align: justify; ">&nbsp;A munkásoknak nincs hazájuk. Nem lehet tőlük elvenni azt, amijük nincs. Minthogy a proletariátusnak mindenekelőtt a politikai hatalmat kell meghódítania, nemzeti osztállyá[O] kell emelkednie, önmagát nemzetté kell szerveznie, ezért maga is még nemzeti, bár semmi esetre sem burzsoá értelemben.</div>
<div style="text-align: justify; ">&nbsp;</div>
<div style="text-align: justify; ">A népek nemzeti elkülönülése és ellentétei már a burzsoázia fejlődésével, a szabadkereskedelemmel, a világpiaccal, az ipari termelés és az ennek megfelelő életviszonyok egyformaságával egyre inkább és inkább eltűnnek.</div>
<div style="text-align: justify; ">&nbsp;</div>
<div style="text-align: justify; ">A proletariátus uralma még inkább eltünteti majd őket. Együttes cselekvés – legalábbis a civilizált országoké – a proletariátus felszabadulásának egyik első feltétele.</div>
<div style="text-align: justify; ">&nbsp;</div>
<div style="text-align: justify; ">Amilyen mértékben megszűnik az egyik egyén kizsákmányolása a másik által, olyan mértékben szűnik meg az egyik nemzet kizsákmányolása a másik által.</div>
<div style="text-align: justify; ">&nbsp;</div>
<div style="text-align: justify; ">A nemzeten belüli osztályellentéttel együtt a nemzetek egymással szemben ellenséges magatartása is eltűnik.</div>
<div style="text-align: justify; ">&nbsp;</div>
<div style="text-align: justify; ">Azokat a vádakat, amelyeket a kommunizmus ellen vallási, filozófiai és egyáltalában ideológiai szempontból emelnek, nem érdemes részletesen tárgyalni.</div>
<div style="text-align: justify; ">&nbsp;</div>
<div style="text-align: justify; ">Kell-e mélységes belátás annak megértéséhez, hogy az emberek életviszonyaival, társadalmi vonatkozásaival, társadalmi létével együtt megváltoznak képzeteik, nézeteik és fogalmaik, egyszóval tudatuk is?</div>
<div style="text-align: justify; ">&nbsp;</div>
<div style="text-align: justify; ">Mi egyebet bizonyít az eszmék története, mint azt, hogy a szellemi termelés az anyagi termeléssel együtt alakul át? Valamely kor uralkodó eszméi mindenkor csak az uralkodó osztály eszméi voltak.</div>
<div style="text-align: justify; ">&nbsp;</div>
<div style="text-align: justify; ">Beszélnek eszmékről, melyek egy egész társadalmat forradalmasítanak; ezzel csak azt a tényt mondják ki, hogy a régi társadalom kebelében kialakultak egy újnak az elemei, hogy a régi életviszonyok felbomlásával lépést tart a régi eszmék felbomlása.</div>
<div style="text-align: justify; ">&nbsp;</div>
<div style="text-align: justify; ">Amikor az antik világ pusztulóban volt, az antik vallásokon győzedelmeskedett a keresztény vallás. Amikor a keresztény eszméket a XVIII. században legyűrték a felvilágosodás eszméi, a hűbéri társadalom haláltusáját vívta az akkor forradalmi burzsoáziával. A lelkiismereti és vallásszabadság eszméi csak a szabad konkurrencia uralmát fejezték ki a lelkiismeret[P] terén.</div>
<div style="text-align: justify; ">&nbsp;</div>
<div style="text-align: justify; ">„Csakhogy” – mondják majd – „a vallási, erkölcsi, filozófiai, politikai jogi stb. eszmék a történelmi fejlődés folyamán kétségtelenül módosultak. De a vallás, az erkölcs, a filozófia, a politika, a jog e változások közepette mindenkor fennmaradtak.</div>
<div style="text-align: justify; ">&nbsp;</div>
<div style="text-align: justify; ">Vannak azonkívül örök igazságok, mint szabadság, igazságosság stb., amelyek közösek valamennyi társadalmi állapotban. A kommunizmus azonban eltörli az örök igazságokat, eltörli a vallást, az erkölcsöt, ahelyett, hogy újjáalakítaná őket, ellentmond tehát minden eddigi történelmi fejlődésnek.”</div>
<div style="text-align: justify; ">&nbsp;</div>
<div style="text-align: justify; ">&nbsp;Mire redukálódik ez a vád? Az egész eddigi társadalom története osztályellentétekben mozgott, amelyek a különböző korszakokban különböző alakot öltöttek.</div>
<div style="text-align: justify; ">&nbsp;</div>
<div style="text-align: justify; ">De bárminő formát öltöttek is ezek az osztályellentétek, valamennyi elmúlt évszázad közös ténye az, hogy a társadalom egyik része kizsákmányolta a másikat. Ezért nem csoda, hogy mindezen századok társadalmi tudata, minden változatossága és különfélesége ellenére, bizonyos közös formákban mozog, olyan tudatformákban, melyek csak az osztályellentét teljes eltűnésével fognak egészen elenyészni.</div>
<div style="text-align: justify; ">&nbsp;</div>
<div style="text-align: justify; ">A kommunista forradalom a leggyökeresebb szakítás a hagyományos tulajdonviszonyokkal, nem csoda, hogy fejlődése során a leggyökeresebben szakít a hagyományos eszmékkel.</div>
<div style="text-align: justify; ">&nbsp;</div>
<div style="text-align: justify; ">De ne foglalkozzunk tovább a burzsoáziának a kommunizmussal szemben tett ellenvetéseivel.</div>
<div style="text-align: justify; ">&nbsp;</div>
<div style="text-align: justify; ">Már fentebb láttuk, hogy a munkásforradalom első lépése a proletariátus uralkodó osztállyá emelése, a demokrácia kivívása.</div>
<div style="text-align: justify; ">&nbsp;</div>
<div style="text-align: justify; ">A proletariátus arra használja majd fel politikai uralmát, hogy a burzsoáziától fokról fokra elragadjon minden tőkét, hogy az állam, azaz az uralkodó osztállyá szervezett proletariátus kezében centralizáljon minden termelési szerszámot és a lehető leggyorsabban növelje a termelőerők tömegét.</div>
<div style="text-align: justify; ">&nbsp;</div>
<div style="text-align: justify; ">Ez természetesen eleinte csak a tulajdonjogba és a polgári termelési viszonyokba való zsarnoki beavatkozások útján történhetik, tehát olyan rendszabályok útján, amelyek gazdasági szempontból elégteleneknek és tarthatatlanoknak látszanak, amelyek azonban a mozgalom folyamán túlhajtanak önmagukon[Q], és mint az egész termelési mód átalakításának eszközei elkerülhetetlenek. Ezek a rendszabályok természetesen országonként különbözők lesznek.</div>
<div style="text-align: justify; ">&nbsp;</div>
<div style="text-align: justify; ">A legelőrehaladottabb országokban azonban meglehetős általánosan alkalmazhatók lesznek a következők:</div>
<div style="text-align: justify; ">&nbsp;</div>
<div style="text-align: justify; ">1. &nbsp; &nbsp; &nbsp;A földtulajdon kisajátítása és a földjáradék állami kiadásokra fordítása.</div>
<div style="text-align: justify; ">&nbsp;</div>
<div style="text-align: justify; ">2. &nbsp; &nbsp; &nbsp;Erős progresszív adó.</div>
<div style="text-align: justify; ">&nbsp;</div>
<div style="text-align: justify; ">3. &nbsp; &nbsp; &nbsp;Az örökösödési jog eltörlése.</div>
<div style="text-align: justify; ">&nbsp;</div>
<div style="text-align: justify; ">4. &nbsp; &nbsp; &nbsp;Az összes emigránsok és lázadók tulajdonának elkobzása.</div>
<div style="text-align: justify; ">&nbsp;</div>
<div style="text-align: justify; ">5. &nbsp; &nbsp; &nbsp;A hitel centralizálása az állam kezében nemzeti bank révén, amely állami tőkével és kizárólagos monopóliummal rendelkezik.</div>
<div style="text-align: justify; ">&nbsp;</div>
<div style="text-align: justify; ">6. &nbsp; &nbsp; &nbsp;Az egész közlekedésügy centralizálása az állam kezében.</div>
<div style="text-align: justify; ">&nbsp;</div>
<div style="text-align: justify; ">7. &nbsp; &nbsp; &nbsp;A nemzeti gyárak, termelési szerszámok gyarapítása, a földek megművelhetővé tétele és javítása közös terv szerint.</div>
<div style="text-align: justify; ">&nbsp;</div>
<div style="text-align: justify; ">8. &nbsp; &nbsp; &nbsp;Mindenkire kiterjedő egyenlő munkakötelezettség, ipari hadseregek felállítása, különösen a mezőgazdaság számára.</div>
<div style="text-align: justify; ">&nbsp;</div>
<div style="text-align: justify; ">9. &nbsp; &nbsp; &nbsp;A mezőgazdaság és az ipar űzésének egyesítése, a város és a falu közötti ellentét[R] fokozatos megszüntetésének előmozdítása[S].</div>
<div style="text-align: justify; ">&nbsp;</div>
<div style="text-align: justify; ">10. &nbsp;Minden gyermek nyilvános és ingyenes nevelése. A gyermekek mai formában való gyári munkájának eltörlése. A nevelés egyesítése az anyagi termeléssel stb. stb.</div>
<div style="text-align: justify; ">&nbsp;</div>
<div style="text-align: justify; ">Amikor majd a fejlődés folyamán az osztálykülönbségek eltűntek, és minden termelés a társult egyének kezében összpontosult, akkor a közhatalom elveszti politikai jellegét. A politikai hatalom, voltaképpeni értelmében, valamely osztálynak egy más osztály elnyomására szolgáló szervezett hatalma. Ha a proletariátus a burzsoázia elleni harcában szükségszerűen osztállyá egyesül, forradalom útján uralkodó osztállyá teszi magát, és mint uralkodó osztály a régi termelési viszonyokat erőszakkal megszünteti, akkor e termelési viszonyokkal együtt megszünteti az osztályellentétnek, egyáltalában az osztályoknak a létfeltételeit[T], és ezzel sajátmagának mint osztálynak az uralmát is.</div>
<div style="text-align: justify; ">&nbsp;</div>
<div style="text-align: justify; ">A régi polgári társadalom s a vele járó osztályok és osztályellentétek helyébe olyan társulás lép, amelyben minden egyes ember szabad fejlődése az összesség szabad fejlődésének feltétele.</div>
<div style="text-align: justify; ">&nbsp;</div>
<div style="text-align: justify; ">&nbsp;</div>
  </div>
    </div></div>
  </body>

<!-- Mirrored from yingu.hu/stories/?q=book/export/html/390 by HTTraQt Website Copier/1.x [Karbofos 2012-2017] k, 31 márc 2020 06:03:05 GMT -->
</html>
