<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" lang="hu" xml:lang="hu">
  
<!-- Mirrored from yingu.hu/stories/?q=book/export/html/314 by HTTraQt Website Copier/1.x [Karbofos 2012-2017] k, 31 márc 2020 06:02:13 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
<meta http-equiv="Content-Type" content="text/html; charset=utf-8" />
    <meta http-equiv="Content-Type" content="text/html; charset=utf-8" />
    <title>Mi mennyi? (1995)</title>
    <base  />
    <link type="text/css" rel="stylesheet" href="../misc/print.html" />
      </head>
  <body>
              <div class="section-1">
                <div class="section-2">
          
    <div id="node-314" class="section-3">
  <h1 class="book-heading">Mi mennyi? (1995)</h1>
  <div id="module_article_view">
<h1 class="title">Mi mennyi?</h1>
<h5 class="subtitle">Munkaadók a többéves bérmegállapodásról</h5>
<div class="lead">&nbsp;</div>
<div class="content">&nbsp;<br />
<p style="text-align: justify; ">Az érdekegyeztetés reformja keretében a kormány a Gazdasági, valamint a Munkaügyi Tanács létrehozásán túl a bérek (keresetek?) emelésének korlátait is el akarta fogadtatni a munkaadók és a munkavállalókszervezeteivel. Ez utóbbi diktátum nem kis vihart kavart, aminek a hátterét igyekeznek szerzőink megvilágítani.</p>
<p>&nbsp;</p>
<p style="text-align: justify; ">"Az évi átlagos reálkereset-növekedés üteme a várható bruttó hazai termék (GDP) reálnövekedési ütemének 50 százalékával legyen megegyező. Amenynyiben év közben az adatok alapján valószínűsíthető, hogy a GDP, illetve a reálkereset növekedésének üteme el fog térni a várhatóként figyelembe vett növekedési ütem mértékétől, bármelyik fél kezdeményezheti az eredeti megállapodás korrekcióját."</p>
<p style="text-align: justify; ">Ez volt az a mondat, amelyen kis híján megfeneklett az érdekegyeztetés mindenki által bírált rendszerének átszervezése. A kormány ragaszkodott ehhez a passzushoz, mondván, bármiféle megállapodást csomagban ír csak alá, míg a munkavállalók mereven elzárkóztak mindenféle aláírástól. A munkaadók leszögezték: ez a passzus nem írható alá, kidolgozatlan, további tárgyalásokat kell róla folytatni. Vajon nem tették-e volna okosabban, ha megegyeznek a kormányzattal és elfogadják e feltételeket? Figyelemre méltó érvekkel ösztönözte erre őket a szociális tárca illetékes államtitkára is:</p>
<p style="text-align: justify; ">"A kormány gazdaságpolitikájának alapköve - indokolta Ôry Csaba államtitkár a fenti állítást -, hogy a béreknek csak alacsonyabb ütemben szabad gyarapodni, mint ahogyan az ország gazdasága fejlődik. Tekintettel azokra a kötelezettségekre, fejlesztési és beruházási igényekre, amelyek előttünk állnak, a következő időszakra a gazdasági növekedés fele fordítható csak bérekre, és e gazdaság növekedését legjobban a bruttó hazai termék (GDP) mutató fejezi ki."</p>
<p style="text-align: justify; ">Az elvvel, miszerint a bérek és jövedelmek fejlődésének összhangban kell lenniük a gazdaság teljesítőképességével, senki nem vitatkozik. A kérdés, amelyet a következőkben boncolni kívánunk az, vajon a GDP-mutató alkalmas-e ezen összefüggés megjelenítésére.</p>
<p>Fogalmi kérdések</p>
<p style="text-align: justify; ">Az a munkaadói álláspont, amely az idézett mutatóról általában, és 50 százalékos mértékéről különösen, azt állítja, hogy nem kellően kidolgozott, sok érvvel védhető. Hiszen a mutató legelső bejelentésekor Stumpf István miniszter középtávú bérmegállapodásról beszélt, míg az idézett passzus már keresetekről szól. A keresetek kategóriája sokkal tágabb, mint a béreké, hiszen az alapbéren kívül egy sor más tényezőt is magában foglal. Ôry Csaba államtitkár az előbb említett indokló mondatban jövedelempolitikáról, sőt családi jövedelmekről beszélt. Aligha kell bizonyítani, hogy a családi jövedelemnek mind a bérek, mind a keresetek csak egy részét teszik ki.</p>
<p style="text-align: justify; ">Orbán Viktor miniszterelnök az adott gondolattal kapcsolatban a fogyasztás és felhalmozás arányát említette, mondván: a megtermelt többlet fele juthat fogyasztásra, hiszen másik fele a felhalmozásra kell. A fogyasztás és felhalmozás aránya, bár statisztikailag kapcsolódik természetesen a bérek és keresetek kérdéséhez, jóval tágabb gazdasági összefüggés, mintsem hogy erre leegyszerűsíthető lenne.</p>
<p style="text-align: justify; ">(Ezzel kapcsolatban érdemes megemlíteni, hogy az 1950-es évek elején, amikor a fogyasztást igen alacsony szintre szorították, "nem ettük meg az aranytojást tojó tyúkot", a nemzeti jövedelemből a fogyasztás mintegy 67-68 százalékot, míg a felhalmozás 32-33 százalékot tett ki. A '80-as évek második felében, amikor a beruházások hihetetlenül alacsony szintre csökkentek, és némi túlzással még az amortizációt is elfogyasztottuk, a fogyasztásfelhalmozás aránya 80:20-ra csökkent. A nemzetközi szakirodalom ezt az arányt a 75:25 körüli értéknél tartja ideálisnak, bár kétségtelenül kimutatható szórás ezen érték körül, és az is kétségtelen, hogy - miként említettük - a fogyasztás/felhalmozás aránya a legkevésbé sem egyenlő a GDP és a bérek arányával.)</p>
<p style="text-align: justify; ">Nem kevésbé vitatható az az állítás, hogy gazdaságunk jelen helyzetében a GDP lenne a legalkalmasabb mérőszám. Ebben a cikkben nem lehet részletesen kitérni azokra a szakmai vitákra, amelyek a GDP-vel, annak tartalmával és mérési pontosságával kapcsolatban a szakirodalomban mindennaposak. Még így is fel kell azonban figyelni arra, hogy például a magyar külkereskedelmi mérleg domináns tényezője lett az elmúlt évben a vámszabad területeken folyó termelés, illetve a nemzetközi vállalatok magyarországi termelésének elszámolása. (Ezek többlete csökkentette le az egyébként tisztán magyar vállalatok külkereskedelmének számottevő deficitjét.) A GDP-ben azonban nincs benne a külföldi szereplők Magyarországról származó jövedelme (miként nem szerepel a hazai szereplők külföldről származó jövedelme sem). Ha e tényezők egyenlegével módosítjuk a GDP-t (hazai össztermék), akkor a GNP-t, azaz a Gross National Income (nemzeti össztermék) mutatóját kapjuk. Elvileg elképzelhető, hogy mai helyzetünkben egy ilyen mutató pontosabban tükrözné a gazdaság fejlődését, mint önmagában a GDP.</p>
<p style="text-align: justify; ">Anélkül, hogy itt és most a mutatók tartalmának részletes elméleti elemzését kifejtenénk, kimondható: nem egyszerűen számítási, statisztikai vagy technikai kérdés, hogy a GDP, mint mutató, bizonyíthatóan nem felel meg arra a célra, amire a kormány alkalmazni kívánja. Ha a vezetői megnyilatkozások egyértelműnek tekintették azt, hogy a béreket (kereseteket vagy jövedelmeket) a gazdaság fejlődésével kell arányosítani, akkor igencsak kérdéses, hogy vajon a GDP a gazdaság fejlődését fejezi-e ki. Számtalan olyan eset ismeretes akár Magyarország gazdaságtörténetéből is, amikor a GDP növekedett ugyan, de valós gazdasági fejlődésről aligha beszélhettünk. Különösen kérdéses a GDP ilyen felhasználhatósága akkor, ha azokkal a "jóléti mutatókkal" kötjük össze, amelyek fókuszában az emberek számára egyértelműen a kereset áll, és amelyek az esetek jelentős részében az átlagpolgár tapasztalatai szerint is elszakadnak a gazdasági fejlődéstől. (Aligha éli meg fejlődésnek bárki, ha jövedelmének immár néhány százalékát autópályadíjra kényszerül költeni, holott a fizető autópálya magánfenntartója jövedelmeivel, így az autópályadíjjal növeli a GDP-t. Hasonló példák sora hosszan lenne folytatható.)</p>
<p>Mi mennyi? (Első közelítés)</p>
<p style="text-align: justify; ">Túl a fogalmi tisztázatlanságokon, amelyek természetesen módfelett károsak egy stabilnak szánt középtávú bérmegállapodás megalapozásához, nem kevésbé kérdéses a kormány elképzelése szerinti 50 százalék sem.</p>
<p style="text-align: justify; ">Első megközelítésben azt mondhatnánk, hogy ez a szakszervezetek gondját megmagyarázza, hiszen ők feltehetőleg keveslik ezt a mértéket, de miért nem egyeznek bele a munkaadók az 50 százalékba, hiszen ha a bérek és a keresetek szintje alacsony, ez javítja a versenyképességet. Nos, bár elképzelhető, hogy van a gazdaságban időszak, amikor ez az összefüggés így nyersen érvényes, sőt, megengedhető, hogy amennyiben egy gazdaságban alapvetően bérinfláció nehezíti a gazdaság egészséges működését, akkor nincs is más megoldás, mint a bérek növekedésének visszafogása. Azonban a mai magyar gazdaságban ez az összefüggés kevéssé mutatható ki. Sőt, előrebocsátjuk, hogy a bérek túlzottan alacsony szinten tartása a hazai vállalkozások profitabilitását és versenyképességét rontja azáltal, hogy az alacsonyabb kiáramló jövedelem miatt a hazai kereslet túl alacsony lesz, s ez mind közvetlenül, mind közvetetten negatívan hat vissza a gazdaság hatékonyságára. Ahhoz, hogy ezt belássuk, érdemes a statisztikát közelebbről is szemügyre venni.</p>
<p>Mi mennyi? (Második megközelítés)</p>
<p style="text-align: justify; ">Az 1. számú táblázat a magyar gazdaság néhány statisztikai adatát tartalmazza 1990-97 között. Az adatokból látható, hogy a GDP folyó áron 1997 év végéig 2080 milliárd forintról 8541 milliárd forintra, azaz 410 százalékkal nőtt. Figyelemre méltó körülmény, hogy e számsor összegyűjtése nem kis nehézségeket okozott, tekintettel arra, hogy a különböző KSH-évkönyvekben különböző adatok szerepelnek 1990-96 közötti értékként. Ezért a számításban a fellelhető legnagyobb és legkisebb érték számtani közepét szerepeltetjük, és meggyőződésünk, hogy hoszszabb idő átlagában - és a 8 év ebben a tekintetben már hoszszabb időszak - a torzítások kiegyenlítődnek. Látható azonban, hogy nehézséget fog okozni a mutató pontos megállapítása és konszenzusos elfogadása akkor, amikor egy január 1-jével életbe lépő, folyó évi bérkorrekció bázisának tekintjük, annál is inkább, mert 1997-es adatokat publikálva még nem találtunk, így a KSH adta meg telefonos érdeklődésünkre, az 1998-as adatokat azonban március közepén még a KSH sem tudta pontosan megadni.</p>
<p style="text-align: justify; ">Az 1. számú tábla ezen sorából számítható a második, illetve harmadik sor, az éves láncindex, illetve a GDP halmozott növekedése, az 1990-es 2080 milliárd forintot 100-nak tekintve. Természetesen a GDP folyó áras változása még meglehetősen félrevezető adat, és a kormányzati előterjesztés is "reálnövekedési ütemről" beszél, nézzük meg tehát, hogyan alakult az infláció az adott időszakban (ezt mutatja a táblázat 4. és 5. sora).</p>
<p style="text-align: justify; ">Láthatjuk, hogy az infláció növekedése éveken keresztül rendre meghaladta a nominál GDP-növekedést, miként ezt a 6. sorban találhatjuk, ha az inflációval korrigált GDP-t tekintjük számítási alapnak.</p>
<p style="text-align: justify; ">A 7. sor mutatja az alkalmazásban állók bruttó évi átlagkeresetét az adott időszakban.</p>
<p>Reálérték-számítás</p>
<p style="text-align: justify; ">Az inflációval korrigálva láthatjuk, hogy GDP reálértéken számítva nem nőtt, hanem csökkent 1990-92 között, majd ezt követően is csak kismértékben növekedett, és 1997-re is a '90-es bázis 90 százalékát érte el. Ugyanezen időszak alatt, miként a tábla következő sorai mutatják, az alkalmazásban állók évi bruttó átlagkeresete 161 351 forintról 687 240 forintra nőtt, és a nettó átlagkereset is jelentősen, 121 296 forintról 457 740 forintra gyarapodott. Fontos természetesen a kereseti adatok reálértékének számítása, nemcsak azért, mert a kormányzati előterjesztés a reálkeresetről szól, hanem azért is, mert viszonylag jelentős infláció mellett a nominális növekedés csak nagyon keveset mond. A növekedés számítása reálértékben azt mutatja, hogy (bár évenként eltérő mértékben, de) a növekedés pozitív előjelű, halmozottan, az átlagkereset az 1990. évi értéknek csak 82,87 százaléka. És még azt is hozzátehetjük, hogy nincs kimutatható korreláció a reál GDP növekedése és a reálkeresetek növekedése között. Ez azt mutatja, hogy miközben a reál GDP halmozottan 90 százalék, 1990-hez viszonyítva a reálkeresetek csak 83 százalékot tesznek ki, tehát a bérek ebben az időszakban a GDP csökkenésénél is jobban csökkentek. Ilyen módon elvileg azt mondhatnánk, hogy a kormányzati előterjesztés az eddiginél jobb alkupozíciót teremt a szakszervezeteknek, hiszen mindenképpen jobb lenne a helyzetük, mint a vizsgált elmúlt 8 évben.</p>
<p style="text-align: justify; ">Nem ugyanez a végkövetkeztetés adódik azonban, ha évről évre a GDP felével módosítjuk a kereseteket. (Lásd 13. sor.) Azt látjuk ugyanis, hogy folyó áron számítva a módosítások után a keresetek a GDP felével módosítva csak 254 944 forintra (kerekítve 255 000 forintra) nőttek volna a tényleges 457 740 forinthoz képest. Így tehát mégsem lehetnének elégedettek a munkavállalók, ha már az elmúlt időszakban is ez a rendszer működött volna.</p>
<p style="text-align: justify; ">Nemzetgazdasági szinten azonban még egy nagyon fontos összefüggést figyelembe kell venni, ha a bérek és a GDP viszonyát kívánjuk meghatározni. Ezeket az adatokat tartalmazza a 2. számú táblázat.</p>
<p style="text-align: justify; ">A táblázatból látható, hogy 1990-ben még az összlakosság fele vett részt a társadalmi munkamegosztásban, 1997-ben már csak 36 százaléka. E változásnak, ha vannak is demográfiai elemei, alapvetően a munkanélküliségben találjuk az okát, míg 1990-ben a munkaképes korú népesség négyötödének volt munkahelye, 1997-ben már csak háromötödének. Sokszor idézett adat, hogy 1990-ben 1 dolgozó nagyjából még 1 fő eltartásáról gondoskodott, 1997-ben már önmagán kívül 1,72 fő eltartásának terhét kellett viselnie közvetlenül, avagy közvetve, a társadalmi újraelosztó rendszeren keresztül. A 7. sor azt mutatja, hogy 1990-ben 1 dolgozó fő az általa megtermelt GDP-nek 30 százalékával rendelkezett sajátjaként, 1997-ben már csak kevesebb mint 20 százalékával.</p>
<p style="text-align: justify; ">Egy adatsor van, amely folyamatos növekedést mutat, és így bizonyos értelemben társadalmi méretekben termelékenység növekedését jelző mutatónak tekinthető, ez az 1 dolgozó által megtermelt GDP (lásd 6. sor). Miként a korábbi adatokból láthattuk, a GDP értéke ugyan csökken, azonban gyorsabb ütemben csökkent a dolgozók száma, ilyen módon az 1 dolgozó által megtermelt GDP évről évre növekedett (és ezért is csökkent a GDP-n belül a nettó kereset aránya). Más megfogalmazásban ez nem egyéb, mint hogy társadalmi-gazdasági folyamataink eredményeképpen a dolgozók az általuk megtermelt GDP mind kisebb arányát kapják kézhez. Mindez végső soron közelíti egymáshoz a munkavállalói és munkaadói érdekeket, hiszen a csökkenő reálkereset a piac szűküléséhez vezet.</p>
<p>A fogyasztáscsökkenés rejtett dimenziói</p>
<p style="text-align: justify; ">A makrogazdasági mutatók és összefüggések - amint láttuk - önmagukban is sok mindent megmutatnak (miközben persze sok mindent rejtve hagynak) a termelés és a fogyasztás alakulásainak összefüggéseiből. Ezeknek az összefüggéseknek a pontos nyomon követését különösen megnehezítik az inflációs trendek, hiszen inflációs adataink makrogazdasági szinten elsősorban átlagosítva állnak rendelkezésre, míg a valóságban különböző csoportok különböző fogyasztási szerkezete különböző áremelkedési ütemekkel szembesül.</p>
<p style="text-align: justify; ">Vannak azonban más olyan összefüggések is, amelyek a fogyasztók közérzetét erősen befolyásolják, és egyben a vállalkozók piacát az elmondottakhoz képest is tovább szűkítik. Itt elsősorban olyan áremelkedési tényezőkre kell gondolni, amelyek általában nem szerepelnek a fogyasztói kosárban, ugyanakkor a lakosság számára kiadásokkal járnak. A teljesség igénye nélkül érdemes megemlíteni, hogy az 1990-et megelőző időszakban a fővárosban nem kellett szemétdíjat fizetni, minimális volt a csatornadíj, ismeretlen volt a súlyadó, összehasonlíthatatlanul alacsonyabbak voltak az illetékek, többnyire ismeretlen volt - bár a törvényi lehetősége már '88-tól fennállt - a helyi adók teljes rendszere, alig valahol kellett fizetni a parkolásért, vagy például ismeretlen volt a telefonálásban a kapcsolási díj, és névleges volt csak a vonal díja. Ezek a kiadások, jóllehet sem az adózási, sem az inflációs statisztikákban nem jelennek meg, nem kis mértékben - adott esetben jó néhány százalékponttal - csökkentik a lakosság által fogyasztásra költhető diszponíbilis jövedelemhányadot.</p>
<p style="text-align: justify; ">A felsorolt összefüggések ismeretében szűk látókörű lenne az a munkaadói megközelítés, amely kizárólag az alacsony bérek, alacsony bérnövekedés, alacsony termelési költségek összefüggésből indulna ki. E mellé az összefüggés mellé fel kell sorakoztatni az alacsony bérek és szűkülő fogyasztás, az alacsony bérek és munkaminőségi versenyképesség hiánya, az alacsony bérek és kieső társadalmi összhaszon összefüggéseit.</p>
<p>Munkaadói alkupozíció</p>
<p style="text-align: justify; ">Munkaadói oldalról tehát olyan bérmegállapodás támogatható, amely a bérek növekedését a termelékenység növekedésével kapcsolja össze oly módon, hogy a termelékenység növekedésének valahány százaléka lehet az éves bérfejlesztés alapja. A kormányzati elképzelésekkel egybehangzóan szerencsésebb, ha ezek az összefüggések és megállapodások nem egy-egy évre szólnak, ilyenkor ugyanis elkerülhetetlenül nem a valós gazdasági összefüggések adják a megállapodás lényegét, hanem az egyes csoportok pillanatnyilag eltérő alkupozíciója. Hosszabb távra e hatások kiegyenlíthetők és stabilabban köthető valós gazdasági folyamatokhoz a bérek és keresetek fejlesztése. Megfelelő előzetes egyeztetések bázisán várható el, hogy a munkaadók is belássák, melyik az a bérszint, amely fölé pillanatnyi előnyök érdekében sem érdemes menniük (béremelésük ugyanis inflációba gyűrűzik át), és a munkavállalók is megérthetik, milyen valós korlátai vannak a bérfejlesztésnek. Azt, hogy ennek a többéves megállapodásnak szerencsés mérőszáma-e a GDP, az elmondottak alapján erős kétkedéssel fogadjuk, de természetesen nem zárható ki, miként az sem, hogy megfelelő háttérszámításokkal megtalálható egy olyan egyensúlyi pont, legyen az 50 százalék vagy ettől eltérő érték, amely a közjót leginkább szolgálja.</p>
<p>a Budapest Klub Alapítvány munkatársa</p>
<p>dr. Szirmai Péter
</p><p>a Vállalkozók és Munkáltatók Országos Szövetségének társelnöke</p>
<p><em>1. táblázat</em></p>
<div class="c1">
<div class="c1">
<table>
<tbody>
<tr>
<th colspan="10">Demográfiai és gazdasági adatok</th>
</tr>
<tr>
<th rowspan="2">&nbsp;</th>
<th rowspan="2">&nbsp;</th>
<th colspan="8">Év</th>
</tr>
<tr>
<th>1990</th>
<th>1991</th>
<th>1992</th>
<th>1993</th>
<th>1994</th>
<th>1995</th>
<th>1996</th>
<th>1997</th>
</tr>
<tr>
<td>1. Népesség összesen adott év január 1-jén</td>
<td>1000 fő</td>
<td>10374,8</td>
<td>10354,8</td>
<td>10337,2</td>
<td>10310,2</td>
<td>10277,0</td>
<td>10245,6</td>
<td>10212,3</td>
<td>10174,4</td>
</tr>
<tr>
<td>2. Munkavállalási korú népesség</td>
<td>1000 fő</td>
<td>5956,8</td>
<td>5997,4</td>
<td>6031,4</td>
<td>6056,5</td>
<td>6071,6</td>
<td>6082,0</td>
<td>6080,7</td>
<td>6144,8</td>
</tr>
<tr>
<td>3. Akik dolgoztak</td>
<td>1000 fő</td>
<td>5227,2</td>
<td>5052,3</td>
<td>4534,1</td>
<td>4089,9</td>
<td>3881,8</td>
<td>3793,2</td>
<td>3743,7</td>
<td>3782,0</td>
</tr>
<tr>
<td>4. Dolgozók aránya a népesség összességében</td>
<td>%</td>
<td>50,38</td>
<td>48,79</td>
<td>43,86</td>
<td>39,66</td>
<td>37,77</td>
<td>37,02</td>
<td>36,65</td>
<td>36,64</td>
</tr>
<tr>
<td>5. Dolgozók aránya a munkavállalási korú
<p>népességben</p>
</td>
<td>%</td>
<td>80,49</td>
<td>77,84</td>
<td>70,32</td>
<td>63,84</td>
<td>60,95</td>
<td>59,78</td>
<td>59,45</td>
<td>58,77</td>
</tr>
<tr>
<td>6. Egy dolgozó főre jutó eltartottak száma</td>
<td>fő</td>
<td>1,98</td>
<td>2,04</td>
<td>2,27</td>
<td>2,52</td>
<td>2,64</td>
<td>2,70</td>
<td>2,72</td>
<td>2,72</td>
</tr>
<tr>
<td>7. Egy dolgozó által megtermelt GDP</td>
<td>Ft</td>
<td>397956</td>
<td>472873</td>
<td>609271</td>
<td>861977</td>
<td>1122623</td>
<td>1464172</td>
<td>1834976</td>
<td>2291148</td>
</tr>
<tr>
<td>8. A nettó átlagkereset az egy fő által
<p>megtermelt GDP-ben</p>
</td>
<td>%</td>
<td>30,47</td>
<td>32,85</td>
<td>30,78</td>
<td>25,61</td>
<td>24,63</td>
<td>21,21</td>
<td>19,97</td>
<td>19,97</td>
</tr>
</tbody>
</table>
</div>
<table>
<tbody>
<tr>
<th colspan="10">
<p style="text-align: left; "><span class="Apple-style-span" style="font-weight: normal; -webkit-border-horizontal-spacing: 0px; -webkit-border-vertical-spacing: 0px; "><em>2. táblázat</em></span></p>
<p>GDP és kereseti adatok</p>
</th>
</tr>
<tr>
<th rowspan="2">&nbsp;</th>
<th rowspan="2">&nbsp;</th>
<th colspan="8">Év</th>
</tr>
<tr>
<th>1990</th>
<th>1991</th>
<th>1992</th>
<th>1993</th>
<th>1994</th>
<th>1995</th>
<th>1996</th>
<th>1997</th>
</tr>
<tr>
<td>1. A bruttó nemzeti össztermék, azaz a GDP</td>
<td>Mrd Ft</td>
<td>2080,2</td>
<td>2389,1</td>
<td>2762,5</td>
<td>3525,4</td>
<td>4357,8</td>
<td>5553,9</td>
<td>6869,6</td>
<td>8541,4</td>
</tr>
<tr>
<td>2. A GDP változása az előző évihez viszonyítva</td>
<td>%</td>
<td>121,06</td>
<td>114,84</td>
<td>115,62</td>
<td>127,61</td>
<td>123,6</td>
<td>127,44</td>
<td>123,68</td>
<td>124,33</td>
</tr>
<tr>
<td>3. A GDP változása halmozva</td>
<td>%</td>
<td>100</td>
<td>114,84</td>
<td>132,77</td>
<td>169,43</td>
<td>209,42</td>
<td>266,89</td>
<td>330,09</td>
<td>410,40</td>
</tr>
<tr>
<td>4. A fogyasztói árindex változása (infláció)</td>
<td>%</td>
<td>128,9</td>
<td>135,5</td>
<td>123,0</td>
<td>122,5</td>
<td>118,8</td>
<td>128,2</td>
<td>123,6</td>
<td>118,3</td>
</tr>
<tr>
<td>5. A fogyasztói árindex halmozva</td>
<td>%</td>
<td>100</td>
<td>135,5</td>
<td>166,05</td>
<td>203,41</td>
<td>241,65</td>
<td>309,79</td>
<td>382,91</td>
<td>452,98</td>
</tr>
<tr>
<td>6. A GDP "reálérték" változása</td>
<td>%</td>
<td>100</td>
<td>85,06</td>
<td>79,95</td>
<td>83,29</td>
<td>86,66</td>
<td>86,15</td>
<td>86,20</td>
<td>90,60</td>
</tr>
<tr>
<td>7. Alkalmazásban állók évi bruttó átlagkeresete</td>
<td>Ft</td>
<td>161351</td>
<td>215208</td>
<td>267528</td>
<td>326076</td>
<td>399708</td>
<td>466800</td>
<td>562044</td>
<td>687240</td>
</tr>
<tr>
<td>8. Alkalmazásban állók évi nettó átlagkeresete</td>
<td>Ft</td>
<td>121296</td>
<td>155376</td>
<td>187536</td>
<td>220764</td>
<td>276588</td>
<td>310692</td>
<td>366528</td>
<td>457740</td>
</tr>
<tr>
<td>9. A bruttó átlagkereset "reál" változása
<p>évenként</p>
</td>
<td>%</td>
<td>98,60</td>
<td>94,81</td>
<td>98,04</td>
<td>96,08</td>
<td>105,38</td>
<td>87,59</td>
<td>95,38</td>
<td>105,4</td>
</tr>
<tr>
<td>10. A bruttó átlagkereset halmozva</td>
<td>%</td>
<td>100</td>
<td>94,81</td>
<td>92,95</td>
<td>89,30</td>
<td>94,11</td>
<td>82,43</td>
<td>78,62</td>
<td>82,87</td>
</tr>
<tr>
<td>11. A GDP változásának fele</td>
<td>%</td>
<td>10,53</td>
<td>7,42</td>
<td>7,81</td>
<td>13,80</td>
<td>11,80</td>
<td>13,72</td>
<td>11,84</td>
<td>12,12</td>
</tr>
<tr>
<td>12. A nettó átlagkereset alakulása évente a GDP
<p>felével módosítva</p>
</td>
<td>Ft</td>
<td>121296</td>
<td>130296</td>
<td>167510</td>
<td>212628</td>
<td>246814</td>
<td>314535</td>
<td>347477</td>
<td>411097</td>
</tr>
<tr>
<td>13. A nettó átlagkereset 1990-től folyamatosan a
<p>GDP felével módosítva</p>
</td>
<td>Ft</td>
<td>121296</td>
<td>130296</td>
<td>140472</td>
<td>159857</td>
<td>178720</td>
<td>203240</td>
<td>227304</td>
<td>254944</td>
</tr>
</tbody>
</table>
</div>
<div class="source"><strong>Forrás:</strong> A Munkaadó Lapja, V. évfolyam 5. szám</div>
</div>
</div>
  </div>
    </div></div>
  </body>

<!-- Mirrored from yingu.hu/stories/?q=book/export/html/314 by HTTraQt Website Copier/1.x [Karbofos 2012-2017] k, 31 márc 2020 06:02:13 GMT -->
</html>
