<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" lang="hu" xml:lang="hu">
  
<!-- Mirrored from yingu.hu/stories/?q=book/export/html/2 by HTTraQt Website Copier/1.x [Karbofos 2012-2017] k, 31 márc 2020 05:57:52 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
<meta http-equiv="Content-Type" content="text/html; charset=utf-8" />
    <meta http-equiv="Content-Type" content="text/html; charset=utf-8" />
    <title>Jelenetek Q golybó életéből</title>
    <base  />
    <link type="text/css" rel="stylesheet" href="../misc/print.html" />
      </head>
  <body>
              <div class="section-1">
          
    <div id="node-2" class="section-2">
  <h1 class="book-heading">Jelenetek Q golybó életéből</h1>
  <p>Előzetes helyett egy kis teremtődés-elmélet.</p>
<p style="text-align: center; ">A nulladik nap</p>
<p style="text-align: justify; ">&nbsp;Amikor egyszer csak gondolt egyet, ráébredt arra, hogy megszületett. Úgy találta, hogy ez egy kezdet,&nbsp;egy amolyan&nbsp;másik, egy fordított vég.&nbsp;Aztán felismerve, hogy a kötél két vége egyforma, azt is kiokoskodta, hogy&nbsp; ez&nbsp;lehet akár a vég is,&nbsp;egy afféle másik, egy ellenkező irányú&nbsp;kezdet.</p>
<p style="margin-top: 0px; margin-bottom: 5px; text-align: justify; ">&nbsp;Aztán észrevette, hogy nincs is kötél. Akkor pedig talán nincsen sem vég, sem kezdet!</p>
<p style="margin-top: 0px; margin-bottom: 5px; text-align: justify; ">&nbsp;Vizsgálódott. Lett is eredménye. Meghasadt és a kialakult két időlénye, két folyam, mely önnön&nbsp;irányaiba örvényelve tovarohan. Megteremtve az anyagot és saját képére&nbsp;formálva&nbsp;azt tombol boldogan.&nbsp;Örvényei húzzák és taszítják szétszakadt valóját.&nbsp;Csillagvilágként sűrűsödik és meghasad.</p>
<p style="margin-top: 0px; margin-bottom: 5px; text-align: justify; ">&nbsp;Ez&nbsp;lett a nulladik nap.&nbsp;A nap, mikor megyszületett a minden és szikrázón kettévált, hogy&nbsp;előjeles csodája egyszer&nbsp;parányokat teremjen Nap és Hold alatt.&nbsp;Világ és Antivilág találkozik benne a horizonton, hol minden&nbsp;egy helyben járva&nbsp;megpihen a&nbsp;fagyott időben, hol a világ két természete külön maradhat egymástól elrekesztve.&nbsp;Különzárva, de együtt&nbsp;várva a pillanatra, hogy egy pille szárnya egyensúlyából kibillentse, hogy gondolhasson egy merészet és kiálthassa:</p>
<p>-&nbsp;Hajrá gyerekek, ez itt az enyészet, jöjjön hát egy újrakezdet!</p>
<p>&nbsp;</p>
<p style="text-align: right; ">( g :) &nbsp; &nbsp; &nbsp; &nbsp; &nbsp;&nbsp;</p>
  <div id="node-3" class="section-3">
  <h1 class="book-heading">Előre szólok</h1>
  <p style="text-align: justify; ">&nbsp;&nbsp;Q golybó, mint mindenki más a világegyetemben, egyik pillanatról a másikra előbukkant, aztán a maga valójában tündökölt egy darabig, végül pedig sokak sorsában osztozva eltűnt a porondról. Egyesek véleménye szerint világra jövetele után hoszzasan fürdőzött a lét folyamában. Mások észre sem vették, olyan gyorsan bekövetkezett újbóli elmúlása. Hasonszőrű társai teljesen normálisnak látták pályafutását. Ő maga pedig kevesellte a rá kiszabott időt. Ebbéli véleményét a lét és nemlét hossza között megfigyelhető durva aránytalanságra alapozta.<br />&nbsp;&nbsp;Kisgolybónk felbukkanása, élete és elmúlása nem különbözött megannyi más golybóétól. Tulajdonságaiban mindenben megfelelt egy átlagos golybó leírásának. Kizárólag a véletlenen múlott, hogy éppen ő lett a főszereplő. Ha valaki hasonlóságot vél felfedezni az elbeszélésekben leírtak és az általa hitt valóság között, azt arra kérjük, hogy tanulmányozza a párhuzamos világegyetemekkel foglalkozó elméleteket. Én magam pedig kijelentem, hogy a következőkben leírtak máshol estek meg, máshol zajlanak és máshol fognak megvalósulni.</p>
<p style="text-align: justify; ">&nbsp;</p>
<p style="text-align: right; "><span class="Apple-style-span" style="color: rgb(83, 83, 83); font-family: sans-serif, Arial, Verdana, Helvetica; font-size: 13px; line-height: 16px; ">( g :)</span></p>
  </div>
<div id="node-4" class="section-3">
  <h1 class="book-heading"> Visszaszámlálás</h1>
  <p>20 Sziporkázó álomként, villámok és tüzijáték között fogant meg benne.<br />19 Elégedettség töltötte el és örömtől sugárzott arca.<br />18 Megváltozott, különlegessé vált a világban.<br />17 A többiek gondoskodóan hunyorogtak felé.<br />16 Anyagcseréje, belső áramai megváltoztak.<br />15 A hígan áramló anyagot embrióvá gyúrta át teste.<br />14 Egy csöppség fejlődését ügyelte minden porcikája.<br />13 Belsejében osztódó boldogságával gondolatai is összefonódtak.<br />12 A fejlődő golybócska örömteli fájdalmat okozott.<br />11 A növekedés folyamatos változásokkal járt a magzat testében is.<br />10 Az ezer és ezer köztük feszülő kötés fokozatosan oldódott.<br />09 Gondolataik különváltak.<br />08 Méretének növekedése teherré vált szülője számára.<br />07 Saját élményei világították be világosuló elméjét.<br />06 Teste felkészült a szétválásra.<br />05 Teste felkészült a kilökődésre.<br />04 A tér körülötte hullámozni kezdett.<br />03 Járat nyílt a meghittség melegéből a messzi idegenbe.<br />02 A vibrálás kifelé tolta az ismeretlen felé.<br />01 Hivogatóan várta kint a neki rendelt sors.<br />00 Hidegtől megráncosodott bőrrel kezdte el pályafutását.</p>
<p>&nbsp;</p>
<p style="text-align: right; "><span class="Apple-style-span" style="color: rgb(83, 83, 83); font-family: sans-serif, Arial, Verdana, Helvetica; font-size: 13px; line-height: 16px; ">( g :) &nbsp; &nbsp; &nbsp; &nbsp; &nbsp;&nbsp;</span></p>
  </div>
<div id="node-6" class="section-3">
  <h1 class="book-heading">A kvadratikus álom (talán a huszonharmadik fejezet)</h1>
  <p style="text-align: justify; ">&nbsp;Nagyon jól eső érzés volt:<br />&nbsp;Teli talppal ülni egy alapzaton. Sarkaim is voltak, méghozzá nyolc. Sarkaimat élek kötötték össze. Átlókat és felezőket rendelhettem hozzájuk. A stabilitás nyugalma az eddig lekötve tartott energiáimat is felszabadította.<br />&nbsp;Létem taposómalmából kiszabadulva, melyet természetesnek vélt kötelező tevékenységek alkottak, egy új világ nyílott meg előttem. A hétköznapok közém és létem közé tolakodó gondjai, mesterségesen teremtett akadályai nem léteztek többé. Egy boldog kocka lettem.<br />Rokonaim rosszallóan pislogtak rám a távolból. Figyelmeztetően mutogattak a mamámnak, hogy nem lesz ez így jó. Mások morogtak, hogy mit képzel ez.<br />&nbsp;Megint mások, a törvény szolgái és kiszolgálói lázas tevékenységbe kezdtek. Felhívták a médiákban a figyelmet, hogy a legújabb tudományos kutatások szerint a kockává vált golybók betegek és veszélyesek mind a haladásra, mind a társadalomra. Ezért mindent meg kell és meg is lehet tenni, hogy minél előbb visszanyerjék önmagukat és ismét hasznos tagjai legyenek társadalmunknak.<br />&nbsp;Egyszercsak becsapódást éreztem. A talapzaton ülve jó célpontot nyújthattam a jancsárinak, aki eltalált. A szérum testembe lövellt. Éreztem, ahogy lapjaim középen domborúakká válnak, sarkaim visszahúzódnak és éleim kisimulnak. A felfedezett új összefüggések zavarossá váltak, mint a világ, ahová visszagurultam, mintegy a semmiből a semmibe.<br />&nbsp;Ekkor felébredtem. Önkéntelenül abba az irányba néztem, amerre az álombeli talapzatot feltételeztem. De a nyugalom biztos és stabil pontját nem találtam.<br />&nbsp;(Erről az álomról persze nem beszéltem senkinek, hiszen a legújabb tudományos kutatások szerint a kockává vált golybók betegek és veszélyesek mind a haladásra, mind a társadalomra.)</p>
<p style="text-align: right; ">( g :) &nbsp; &nbsp; &nbsp; &nbsp; &nbsp;&nbsp;</p>
  </div>
</div>
    </div>
  </body>

<!-- Mirrored from yingu.hu/stories/?q=book/export/html/2 by HTTraQt Website Copier/1.x [Karbofos 2012-2017] k, 31 márc 2020 05:57:52 GMT -->
</html>
