<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" lang="hu" xml:lang="hu">
  
<!-- Mirrored from yingu.hu/stories/?q=book/export/html/392 by HTTraQt Website Copier/1.x [Karbofos 2012-2017] k, 31 márc 2020 06:03:05 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
<meta http-equiv="Content-Type" content="text/html; charset=utf-8" />
    <meta http-equiv="Content-Type" content="text/html; charset=utf-8" />
    <title>IV. A kommunisták viszonya a különböző ellenzéki pártokhoz</title>
    <base  />
    <link type="text/css" rel="stylesheet" href="../misc/print.html" />
      </head>
  <body>
              <div class="section-1">
                <div class="section-2">
          
    <div id="node-392" class="section-3">
  <h1 class="book-heading">IV. A kommunisták viszonya a különböző ellenzéki pártokhoz</h1>
  <div style="text-align: justify; ">A II. fejezetben elmondottak után magától értetődik, hogy mi a kommunisták viszonya a már megalakult munkáspártokhoz, tehát az angol chartistákhoz és az észak-amerikai agrár-reformerekhez.</div>
<div style="text-align: justify; ">&nbsp;</div>
<div style="text-align: justify; ">A kommunisták a munkásosztály közvetlen céljaiért és érdekeiért küzdenek, de a jelen mozgalomban egyszersmind a mozgalom jövendőjét képviselik. Franciaországban a kommunisták a szocialista-demokrata(8) párthoz csatlakoznak a konzervatív és radikális burzsoázia ellen, nem mondva le arról a jogukról, hogy kritikai magatartást tanúsítsanak a forradalmi hagyományokból sarjadzó szólamokkal és illúziókkal szemben.</div>
<div style="text-align: justify; ">&nbsp;</div>
<div style="text-align: justify; ">Svájcban a radikálisokat támogatják, de nem tévesztik szem elől, hogy ez a párt ellentmondásos elemekből áll, egyrészt francia értelemben vett demokrata szocialistákból, másrészt radikális burzsoákból.</div>
<div style="text-align: justify; ">&nbsp;</div>
<div style="text-align: justify; ">A lengyeleknél a kommunisták azt a pártot támogatják, amelyik az agrárforradalmat vallja a nemzeti felszabadulás feltételének, azt a pártot, amely az 1846. évi krakkói felkelést életre hívta.</div>
<div style="text-align: justify; ">&nbsp;</div>
<div style="text-align: justify; ">Németországban a kommunista párt, mihelyt a burzsoázia forradalmi módon lép fel, együtt küzd a burzsoáziával az abszolút monarchia, a feudális földtulajdon és a kispolgáriság ellen.</div>
<div style="text-align: justify; ">&nbsp;</div>
<div style="text-align: justify; ">Egyetlen pillanatra sem mulasztja el azonban, hogy a munkásokban a lehető legvilágosabban tudatosítsa a burzsoázia és a proletariátus közötti kibékíthetetlen ellentétet, hogy így a német munkások azokat a társadalmi és politikai feltételeket, amelyeket a burzsoáziának uralmával meg kell teremtenie, azonnal mint megannyi fegyvert a burzsoázia ellen fordíthassák, hogy így, a németországi reakciós osztályok megdöntése után, nyomban meginduljon a harc maga a burzsoázia ellen.</div>
<div style="text-align: justify; ">&nbsp;</div>
<div style="text-align: justify; ">Németországra irányítják a kommunisták legnagyobb figyelmüket, mert Németország polgári forradalom küszöbén áll, és mert ezt az átalakulást általában az európai civilizáció előrehaladottabb feltételei között és sokkal fejlettebb proletariátussal hajtja végre, mint Anglia a XVII. és Franciaország a XVIII. században, a német polgári forradalom tehát csak egy proletárforradalom közvetlen előjátéka lehet.</div>
<div style="text-align: justify; ">&nbsp;</div>
<div style="text-align: justify; ">Egyszóval, a kommunisták mindenütt támogatnak a fennálló társadalmi és politikai állapotokkal szembeforduló minden forradalmi mozgalmat.</div>
<div style="text-align: justify; ">&nbsp;</div>
<div style="text-align: justify; ">Mindezekben a mozgalmakban a kommunisták a mozgalom alapvető kérdéseként a tulajdon kérdését helyezik előtérbe, függetlenül attól, hogy ez a kérdés többé vagy kevésbé fejlett formát öltött-e.</div>
<div style="text-align: justify; ">&nbsp;</div>
<div style="text-align: justify; ">A kommunisták végül mindenütt az egész világ demokratikus pártjainak szövetkezésén és egyetértésén munkálkodnak.</div>
<div style="text-align: justify; ">&nbsp;</div>
<div style="text-align: justify; ">A kommunisták nem titkolják nézeteiket és szándékaikat. Nyíltan kijelentik, hogy céljaik csakis minden eddigi társadalmi rend erőszakos megdöntésével érhetők el. Reszkessenek az uralkodó osztályok egy kommunista forradalomtól. A proletárok e forradalomban csak láncaikat veszíthetik. Cserébe egy egész világot nyerhetnek.</div>
<div style="text-align: justify; ">&nbsp;</div>
<div style="text-align: justify; ">Világ proletárjai, egyesüljetek</div>
<div style="text-align: justify; ">&nbsp;</div>
<div style="text-align: justify; ">&nbsp;</div>
<div style="text-align: justify; ">&nbsp;</div>
<div style="text-align: justify; ">Karl Marx Internet Archívum</div>
  </div>
    </div></div>
  </body>

<!-- Mirrored from yingu.hu/stories/?q=book/export/html/392 by HTTraQt Website Copier/1.x [Karbofos 2012-2017] k, 31 márc 2020 06:03:05 GMT -->
</html>
