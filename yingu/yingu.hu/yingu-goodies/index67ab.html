<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" lang="hu" xml:lang="hu">
  
<!-- Mirrored from yingu.hu/goodies/?q=book/export/html/105 by HTTraQt Website Copier/1.x [Karbofos 2012-2017] k, 31 márc 2020 08:16:05 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
<meta http-equiv="Content-Type" content="text/html; charset=utf-8" />
    <meta http-equiv="Content-Type" content="text/html; charset=utf-8" />
    <title>Saját főzésű pálinka</title>
    <base  />
    <link type="text/css" rel="stylesheet" href="../misc/print.html" />
      </head>
  <body>
              <div class="section-1">
          
    <div id="node-105" class="section-2">
  <h1 class="book-heading">Saját főzésű pálinka</h1>
  <p style="text-align: justify; ">A kiváló minőségű pálinkának nincs titka. De van három fontos feltétele:<br /><br />
Az első, hogy hibátlan, érett, zamatos gyümölcsből készüljön. <br /><br />
A második, az erjesztést végző gombákat kényeztessük, azok minden igényét kielégítsük. <br /><br />
A harmadik pedig, hogy a cefrét nagy gonddal pároljuk a nemes itallá. <br /><br />
Az így készült pálinkának nincsen párja a föld kerekén. <br /><br />
A Kárpát-medencében termett élelmiszerek kiváló minőségűek. Az itt lévő talajok, időjárás, fajták mind-mind biztosítékai az ízletes, zamatos zöldségeknek és gyümölcsöknek. A pálinka lényege nem a magas alkoholtartalom, hanem az alkohol mögött is határozottan érezhető illat és íz. <br /><br />
A pátkai gyümölcsös kiváló őszibarack és meggyfajtáinak íze és illata ilyen. Mivel a gyümölcsös termésének csak kis része kerül konyhaasztalokra és a kamrákba, és a nagyobb részéből pálinka készül, ezért a pátkai gyümölcsösben a kertészkedés célja a kiváló minőségű pálinka alapanyag termelése. A gyümölcsöst nagy gonddal műveljük, óvjuk a kártevőktől és kórokozóktól és a pálinkának szánt termést is kézzel szedjük le csakúgy, mintha azt a legigényesebb fogyasztó asztalára szánnánk. Arra is gondunk van, hogy kertünk gyümölcse egészséges legyen. Ennek érdekében a gyümölcsös talajának gyomjait nem vegyszerrel üldözzük, hanem géppel kapáljuk. A kártevőket csapdába csaljuk, és a lehető legkevesebb vegyszert használjuk ellenük. <br /><br />
A cefrézés a kiváló minőségű pálinka készítésének második feltétele. A finom, kézzel szedett gyümölcsöket megmossuk, és kimagozzuk. Így a tiszta gyümölcspálinka ízei közé nem férkőzik a mag kesernyés aromája. A magozás közben a gyümölcshús szétzúzódik, így az alkoholos erjesztést végző gombák könnyebben hozzájutnak az őket éltető cukorhoz. A gyümölcshús erjesztését Fülep János, a téti pálinkafőző mester végzi. Gondja van rá, hogy az erjesztést végző gombáknak a megfelelő hőmérsékletet és megfelelő körülményeket biztosítson. <br /><br />
A pálinkafőzés művészete a harmadik legfontosabb feltétel. Amikor a pátkai gyümölcs cefréjének alkohol tartalma a legmagasabb, akkor kerül a pálinkafőző üstjébe. A pálinkafőzés feltétele a kétszeri lepárlás. A második lepárlás biztosítja a magyar pálinkának legendásan tiszta ízét és illatát. A kisüst, ami ötszáz liternél nem kövérebb, nem a magyar pálinkafőzés föltétele, hanem a kiváló minőségnek a védjegye. A kisüstben tudnak felszabadulni azok a sokat emlegetett zamatok és illatok. A pátkai pálinka a téti pálinkafőzőben kisüstben és kétszeres lepárlással készül. <br /><br />
A három alapvető feltételt teljesítettük, de a kiváló minőséget a továbbiakkal biztosítjuk: Az elkészült pálinkába zárt ízeket, illatokat több száz literes tartályokban érleljük. Így a legkifinomultabb ízlésű pálinka hódolók sem találhatnak kifogást a nyers, karcos ízekben, és a frissen szúrós illatokban. <br /><br />
Amikor már úgy gondoljuk, hogy már mindent megtettünk a legnemesebb ital elkészítésének érdekében, akkor ezt az ősidők óta nagyra becsült nedüt palackba zárjuk, és az Ön és barátai, vendégei poharába ajánljuk. <br /><br />
A pálinka hungaricum! Ez azt jelenti, hogy nem csak a magyar nép szívének, ízlésének és gyomrának kedves itóka, hanem azt, hogy az önszántukból egymáshoz tartozni akaró európai népek országai közös akaratukkal törvénybe vésték, hogy pálinkának csak az nevezhető, mely a Kárpát-medencében termett gyümölcsből, és az itt alkalmazott különleges, kettős lepárlással készül. <br /><br />
A pálinka gyógyszer! A csatlakozás után pár évvel mindenki számára világos lehet, hogy a csatlakozott országok közös akaratát nagyon nehéz elérni. Nem véletlen, hogy a mi pálinkánkat az Európai Unió ilyen magas polcra emelte. Köztudott, hogy a mindent behálózó patikák nem oly régi keletűek. Ellenben a sebeket fertőtlenítő alkohol a patikákat megelőző időkben is mindenhol rendelkezésre állt, csak akkor nem sebbenzinnek, hanem pálinkának hívták. Magas alkohol tartalma miatt kiváló fertőtlenítőszer. Használták sebre, csonttörésre. A pálinka nem csak a sebeket fertőtleníti mind a mai napig, de a fertőzött gyomorra is jó hatással van. Használták és használjuk szemfájásra, fogfájásra. Az eddigi gyógyhatásokat magunk is kipróbáltuk. A pálinkáról szóló irodalmak további gyógyító hatásokról is beszámolnak. <br /><br />
Egészségükre akkor is, amikor a jó étvágyhoz hívják segítségül, és egészségükre akkor is, ha bajaik orvoslására hívják segítségül.</p>
<p style="text-align: justify; "><em>Forrás</em> &gt;&gt; &nbsp;<a href="../../external.html?link=http://www.gyumolcsos.hu/palinka.htm">http://www.gyumolcsos.hu/palinka.htm</a>&nbsp;&nbsp;&gt;&gt;</p>
  </div>
    </div>
  </body>

<!-- Mirrored from yingu.hu/goodies/?q=book/export/html/105 by HTTraQt Website Copier/1.x [Karbofos 2012-2017] k, 31 márc 2020 08:16:05 GMT -->
</html>
