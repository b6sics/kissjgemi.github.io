<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" lang="hu" xml:lang="hu">
  
<!-- Mirrored from yingu.hu/goodies/?q=book/export/html/138 by HTTraQt Website Copier/1.x [Karbofos 2012-2017] k, 31 márc 2020 08:16:39 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
<meta http-equiv="Content-Type" content="text/html; charset=utf-8" />
    <meta http-equiv="Content-Type" content="text/html; charset=utf-8" />
    <title>Spenót (Paraj)</title>
    <base  />
    <link type="text/css" rel="stylesheet" href="../misc/print.html" />
      </head>
  <body>
              <div class="section-1">
                <div class="section-2">
          
    <div id="node-138" class="section-3">
  <h1 class="book-heading">Spenót (Paraj)</h1>
  <p>&nbsp;Spinacia oleracea L.</p>
<hr />
<p>Rend: Chenopodiales/Libatopvirágúak&nbsp;<br /><br />
Család: Chenopodiaceae/Libatopfélék&nbsp;<br /><br />
Nemzetség: Spinacia</p>
<p>&nbsp;</p>
<p style="text-align: justify; ">A Mediterráneumban és Belső-Ázsiában a Spinacia nemzetség három faja honos, közülük legjelentősebb a ma már világszerte termesztett S. oleracea L. A spenót ’perzsa fű’ néven évszázadok óta kedvelt zöldségnövény Ázsiában. Perzsia, Nepál vagy Dél-Turkesztán területéről terjedt el Kínában, Indiában és az arab országokban. Spanyolországban mór közvetítéssel jelent meg a XII.- vagy XIV. században, ezt követően ismerték meg Európa más országaiban is. A spenót egyéves, kétlaki növény. Gyökérzete a talaj felső rétegében helyezkedik el. Tőlevélrózsájában kerekded vagy tojás alakú levelek, virágzati szárán pedig kihegyesedő, karéjos levelek láthatók. A spenót porzós virágú egyedei elvirágzás után elpusztulnak, a nővirágú egyedek beérlelik makkocska termésüket. A porzós virágok kettős bog, azaz gomoly virágzatot alkotnak, a termősek csomókban állnak a szárlevelek hónaljában. A S. oleracea var. oleracea változat termése tüskés felszínű, a S. oleracea var. inermis változaté sima. A spenótot sikeresen termeszthetjük hazánk minden pontján. Viszonylag szárazságtűrő, de az öntözést nagyobb terméshozammal hálálja meg. Tápanyagigényes, hajlamos a nitrát felhalmozására, ezért - főként a kisgyermekeknek, csecsemőknek - műtrágya használata nélkül, szabadföldön termesztett spenótot érdemes kínálni. A spenót a biokertekben több hasznot is hajt, zöldtrágya növényként beforgatva szaponintartalmú gyökérzetével, lombjával gazdagítja a talajt, és friss, a termesztés módja miatt alacsonyabb nitrát tartalmú levelei egészséges táplálékot kínálnak. A Nemzeti Fajtajegyzékben 5 spenót fajta: Dolphin, Lion, Popey, San Marco és Triptiek szerepel, melyek vetőmagja az EU-ban is forgalomba hozható, de kilenc további fajta, közöttük a kertészkedők körében közismert Matador található a Magyarország területén kapható vetőmagkínálatban. A nagy genetikai értéket képviselő régi növényfajtákat fenntartó tápiószelei Agrobotanikai Intézet génbankjában őrzi a sötétzöld levélszínű, gyors növekedésű, vízigényes Békési tájfajtát. A sokak által ismert, kristályvirágfélék családjába tartozó, talajon elfekvő, kúszó szárú új-zélandi spenót, a Tetragonia tetragonoides húsos levelei a parajéhoz hasonlóan készíthetők el.</p>
<p style="text-align: justify; ">A spenót értékes levélzöldség, melyet sokoldalúan hasznosíthatunk étrendünkben. Az Amerikai Mezőgazdasági Minisztérium kutatásai szerint a nyers spenót csaknem kétszer annyi antioxidáns hatású zeaxantint tartalmaz, mint a párolt, így érdemes a spenótot nyers salátaként is fogyasztani. A spenót általában roboráló hatású, magnéziumhiány esetén tartós fogyasztása emeli a vér kétértékű magnézium szintjét. A spenót magas káliumtartalma miatt hemodializált vesebetegeknek nem javasolt, ugyanakkor fogyasztását C-vitamin, folsav – és vastartalma miatt várandós kismamáknak ajánlják.</p>
<p style="text-align: justify; ">A kozmetikai iparban a paraj levele bőrkondicionáló anyag. A magas ásványi anyag, - vitamin és flavonoid- tartalmú spenót regeneráló, antioxidáns hatását minden bármely bőrtípuson alkalmazva kifejti</p>
<p style="text-align: justify; ">Fehérje: 2,3 g/100g&nbsp;<br /><br />
Zsír: 0,3 g/100g&nbsp;<br /><br />
Szénhidrát: 1,8 g/100g&nbsp;<br /><br />
Élelmi rost: 4,27&nbsp;<br /><br />
Ásványi anyagok mg/100g&nbsp;<br /><br />
- Foszfor: 160&nbsp;<br /><br />
- Kalcium: 133&nbsp;<br /><br />
- Kálium: 526&nbsp;<br /><br />
- Magnézium: 53&nbsp;<br /><br />
- Nátrium: 24&nbsp;<br /><br />
- Cink: 0,3&nbsp;<br /><br />
- Vas: 2,9&nbsp;<br /><br />
Vitaminok mg/100g&nbsp;<br /><br />
- Niacin: 1,0&nbsp;<br /><br />
- Pantoténsav: 0,11&nbsp;<br /><br />
- B6: 0,25&nbsp;<br /><br />
- Karotin: 4,2&nbsp;<br /><br />
- C: 30&nbsp;<br /><br />
- E: 2,5&nbsp;<br /><br />
Vitaminok μg/100g&nbsp;<br /><br />
- B1: 80&nbsp;<br /><br />
- B2: 200&nbsp;<br /><br />
- Biotin: 7,0&nbsp;<br /><br />
- Folsav: 66&nbsp;<br /><br />
Oxálsav: 450-800 mg/100g&nbsp;<br /><br />
Fitinsav: 1,8 g/100g&nbsp;<br /><br />
Ubikinon (Q10 koenzim): 0,36-1,02 mg/100g&nbsp;<br /><br />
Flavonoidok mg/100g)&nbsp;<br /><br />
- Kvercetin: 272,2&nbsp;<br /><br />
- Luteolin: 66,4&nbsp;<br /><br />
Klorofill&nbsp;<br /><br />
Szaponin</p>
<p style="text-align: justify; ">&nbsp;</p>
  </div>
    </div></div>
  </body>

<!-- Mirrored from yingu.hu/goodies/?q=book/export/html/138 by HTTraQt Website Copier/1.x [Karbofos 2012-2017] k, 31 márc 2020 08:16:39 GMT -->
</html>
